<h1>יערות דבש - א</h1>
אייבשיץ, יהונתן בן נתן נטע
<b>הקדמה</b> <b>מבן</b> <b>אחיו</b> <b>ותלמידו</b> <b>של</b> <b>הגאון</b> <b>המחבר</b> <b>אמיתי</b> <b>זללה"ה</b>
<b>ויקרא</b> יעקב לבני ישראל אודיע אתכם באשר שראיתי ושמעתי מחכמי ישראל ומקציני נגידי ארץ. שנפשם תאבה לשמוע ולראות מה שדרש מורי דודי הגאון המפורסם בכל קצוי ארץ מהר"י זלה"ה בדרשות התוכחות והספדות מה שדרש ברבים וגם אנכי שמעתי מפיו הקדוש שאמר מי יתן ויכתבון מלי לחלקם ביעקב ולהפיצם בישראל ואף חכמתו עמדה לו שרבים השיב מעון ושפתי גאון ישמרו דעת ותורה יבקשו מפיהו ובגין דא טרחתי בעמל רב. יגעתי ומצאתי תאמין לי. שכמה הרפתקאות דעדו עלי עד שהוצאתי לאור ואנה ה' לידי שהשגתי רוב מהדרשות אשר הי' כ"י א"ד הגאון מ"ו ז"ל ובעבור שכתב זה הי' קצת ישן נושן באתי להתנצל שאם המצא תמצא איזה מעוות או קלקול התיבות אל יתלו בוקי סריקי ברבינו הגדול ז"ל זולת ברוב ימים ושנים ידברו שעש יאכלו וגם הדיו מטושטש אמנם אקוה שמעט מזעיר המה כי נתתי עינא פקיחא עד מקום שידי מגעת בטוב טעם ודעת ואף לזאת באתי להפיל תחינתי. בעיני כל עובר חיך אוכל יטעם לו בטעימתו ביערות דבש. שפעמים בא בארוכה להמתיק הענין. הקורא אל ירוץ בזה. כי גברא רבה אמר מלתא וחכם באחור ישבחנה כל דבריו אחד הם. ארץ זבת חלב ודבש וניכר מאחריתו דבר ראשיתו. שהכל צריכין זה לזה ומפני זה קראתי זה הספר יערות דבש כי הוא כיער כרמילו מלא טוב הוא ומטיב לאחרינא. לעורר לב העם לתשובה כי אמריו מתוקים מדבש ונופת צופים וגם על שם הקרא. ויגע יהונתן בקצה מטהו ביערות דבש ויאורו עיניו וגם זה ספר מאיר לארץ ולדרים עליה איך ילכו בדרכי ה' ושמו מוכיח עליו כי ג' תיבות ספר יערות דבש גימטריא דברי מוסר הנחמדים ומתוקים מאוד ויש תחת ידי כפלים לתושיה. מדרשות שדרש ברבים עוד בהיותו בק"ק מיץ יע"א וחוץ מה שדרש בהיותו על מכון שבתו בג' ק"ק אה"ו אפס כי אין סיפק בידי להוציא הכל לאורה. והשיבותי אל לבי לדפוס מעט מהם מה שדרש בהיות מכון שבתו בק"ק מיץ יע"א ואם המצא ימצא חן בעיני העם. כי הוא דבר השו' לכל נפש אז אראה בגזרת עירין ופתגמין קדישין להוציא מכח אל הפועל גם חלק שני עוד חזון למועד כי העיקר החסר מן הספר. הוא הסיפור. ודפסתי מועט דפסתי ולולי שה' הקר' לפני מקרה טהור טהר גברא רבה. ה"ה הגאון המפורסם מופת הדור מו"ה ידידי' טיאה ווי"ל אב"ד ור"מ דפ"ק קארלסרוא אשר הי' בעזרתי בכל מילי טרח ויגע בו. בנפשו ובמאודו והכל לכבוד רבינו ז"ל. לא הי' באפשרי להרים ידי ולריק ח"ו היה כל יגיעתי. ואפריון נמטי'לו ומן השמים יהי' משכורתו. ובסעיפי הי' שלא ליטול הסכמה כלל כי בעודנו בחיים חיותו כשהדפיס ספרו הגדול כרתי ופלתי מאס בשבח ותוארים ולא ביקש הסכמה אך ירא יראתי פן ישיגו אחרים את גבולי וידפיס במתכונתו כמוהו וירדה דבש מיערי אשר הכינותי לכן באיזה מקומן של שבחים שעברתי לקחתי הסכמה לאו להסכים על המחבר או על החיבור אפס הכונה הוא שלא להיות גרמא או גרמי בנזקין. הן ע"י אחרים או גירא דלי'. וסגי לי בהני אשלי רברבא אשר עברתי דרך שם בק"ק מיץ שם בא לידי הרבה דרשות ואף כי שם דורש דרש להני מילי מעליותא והאדם מכבד את המקום וגם איזה הסכמות מגדולי תלמידי רבינו דודי הגאון ז"ל הנמצאים בסביבות מקום מזבח הדפוס הזה ונזכה למחזה מול מחזה ומחזות שדי יחזה כנבואת החוזה והשומע לכל הכתוב בספר הזה יזכה לחזות בנועם ה' לבקר בהיכלו בעולם הבא והזה:
כ"ד ב"א והקטן שבתלמידיו דהגאון המחבר ז"ל המעתיר ומדבר בצדקה וחותם פה ק"ק קארלסרוא יום א' י"ב מנחם ויבא יעקב שלם לפ"ק הק' יעקב בהרב המנוח מוהר"ר יהודה ליב ז"ל מק"ק וואיידסלוב.
<b>מסירת</b> <b>המפתח</b> <b>למצוא</b> <b>החפץ</b> <b>בלי</b> <b>חיפוש</b> <b>וטורח</b>
<b>דרוש</b> <b>א'</b> מדף ב' עד דף י"א ע"א ומתחלת בקפיטל ישעי' נ"ה דרשו ה' בהמצאו ואמרו חז"ל בר"ה י"ח אימת בין ר"ה ליה"כ כו':
ביאור גמרא דתענית דף ד' כאשר בקשה כ"י מהקב"ה ויבא כגשם לנו וכו' ביאור החרוז פיוט אדיר איום ונורא כו' צאנך מיד גוזזים כו' ביאור גמרא דסוכה נ"ב אם פגע בך מנוול זה משכהו וכו' ביאור גמרא דברכות י"ו במה ששאלו נשים במה זכי דאמתינו לגברייהו וכו' ביאור משנה בפ' אבות יפה שעה אחת בתשובה ומע"ט בעה"ז וכו'. ביאור ענין תקיעות שופר כו' ביאור גמרא דברכות ל"ד במקום שב"ת עומדים אין צדיקים גמורים כו'. ביאור גמרא דיומא פ"ו ה"ד ב"ת באותו מקום וכו' ביאור גמרא דברכות דף ח' דמצוה לאכול ולשתות בעי"כ. ביאור גמרא ר"ה דף ח' דמונים לשנים ולתקופות מניסן וכו' ביאור גמרא דחגיגה דף כ' קושי' הגמרא על האי קרא במסחרים תבכה נפשי כו' ביאור מדרש כשרצה הקב"ה לברוא האדם אמרו מ"ה מה אנוש א"ל הקב"ה חכמה יתירה יש באדם מכם א"ל מה שמך א"ל אדם וכו' ביאור מדרש ורש"י שאמרו על פוקד עון אבות וימהר משה שלא יאמר על דור חמישי וכו' ביאור מדרש ביה"כ נוטל הקב"ה עונות ישראל ונותנם על שרו של עשו וכו'. ביאור גמרא דשבת פ"ט מ"ש יצחק פלגא עלי כו' ביאור גמ' דיומא כ"ג בכהן שנטל סכין ודחפו לחבירו בלבו וכו' ביאור גמ' דע"ז י"ז אמרו על ר"א ב"ד שלא הניח זונה וכו':
<b>דרוש</b> <b>ב'</b> מדף י"א עד י"ח ומתחלת נעים שיר זמירות כו' למנצח לעבד ה' לדוד נאום פשע לרשע וכו'. ביאור מדרש שוחר טוב באומרו הכה שאול באלפים אמר דוד הנצחון של הקב"ה כו' ואמר לך ה' הגדולה ביאור כוונת גלית באומרו בחרו לכם איש כו' ביאור קנאת שאול לדוד באמרו לי נתנו אלפים וכו':
ביאו' גמרא דסוטה ל"ו בא דיוקנו של אביו ואמר יוסף עתידים אחיך שיעמדו על אפוד כו'. ביאור כוונת המשוררים הכה שאול באלפים וכו'. פי' אחר על פסוק הנ"ל נאם פשע לרשע וכו' פי' על פסוקי קהלת טובים השנים מן האחד וכו' ביאור גמרא דיומא כ"ב ר"י רמי כתיב והיה מספר ב"י אשר לא ימד וכו' טעם שהי' חושך ג' ימים בימי תלמי מלך דהא בכניסתם לא"י כתבו כל התורה בע' לשון כו'. ביאור גמרא דב"ב עד רבה בב"ח חזי למתי מדבר דגנו אפרקיד וכו' פי' על פסוקי ירמיה שאמר בימים הה לא יאמרו עוד אבות אכלו בוסר וכו' טעם על מה שנתן יוסף מילה ליושבי מצרים כו' ביאור מדרש שאלו לחכמה נפש החוטאת מה יעשה כו' ביאור מדרש שאלה מטרוניתא אפשר יוסף בן י"ז שנים היה וכו' הראה לה מעשה ראובן ומעשה תמר וכו' ביאור גמרא דסוכה נ"ב לעתיד ישחוט הקב"ה ליצה"ר ומדמה לצדיקים כהר כו'. פי' בפסוק דמים הרבה שפכת אתה לא תבנה הבית ביאור גמ' דברכות דף ג' חכמי ישראל אמרו עמך ישראל צריכים פרנסה וכו' ביאור מדרש האומר יה"ר שתלד אשתי זכר ה"ז ת"ש כו'. ביאור גמרא דמגילה ד' ט' במה ששינו בימי תלמי מלך וכתבו וירכיבם על נושא ב"א ומה ששינו אלהים ברא בראשית וביאור דברי תוס' שם וכו' וגם מה ששינו באפם הרגו שור ביאור פסוקים בין הבתרים ויהי השמש לבא וכו' ביאור מדרש שאברהם היה מסופק מה לברור לבניו גיהנם או גלות כו'. ביאור גמרא דברכות ד' נ"ה מ"ש משה לבצלאל בצל אל היית וכו' ביאור פסוקי תהלים לא אתן שנת לעיני עד אמצא מקום וכו' ביאור פסוקי תהלים אל דמי לך כו':
<b>דרוש</b> <b>ג'</b> מדף י"ח עד דף כ"ז ומתחלת למנצח על אילת השחר אלי אלי למה עזבתני:
ביאור קרא שאמר הקב"ה למשה שילך למצרים השלך מטה על ארץ וכו'. טעם שכינה אסתר לאילת. ביאור גמרא דיומא דף כ"ט מה שחר סוף לילה כו' ישוב על קושי' תוס' במגילה דף ז' על הא דאמרו מגלת אסתר ברוה"ק נאמר כו' ביאור מדרש היש ה' בקרבנו אם אין כו' ביאור קרא בתהלים בשוב ה' שבות ציון כו'. ביאור רש"י ותרגום על קרא לדוד מכתם כו' ישוב בקרא במה שאמרה שרה אחר בלותי וכו' ביאור מדרש היום הזה תאמרנה שרי פרס ומדי היום גורם כו' ביאור גמר דמגילה דף ג' וראיתי אני דניאל לבד את המראה וכו' ביאור גמ' במה שאמרה אסתר הואיל שקראתיו כלב מגילה דף ט"ז כו' ביאור דברי תוספת ביום השלישי ותלבש אסתר וכו' שם ט"ו. ביאור מדרש מאמר אסתר קיים כו' ישוב לקושית התוספת בפסחים דף נ"ב בענין מה ראו חמ"ו וכו' ביאור גמרא דמגלה דף י"ב טעם על שנתחייבו כליון בימי אחשורוש ולא מקודם כו'. ביאור שם טעם בגמרא למה דוקא בא גבריאל ועשה לה זנב וכו' ביאור גמרא דמגילה דף ז' חייב לבסומי בפוריא כו' ביאור קרא שאמר אחשורוש מי הוא זה כו'. ביאור מאמר אסתר אלו לעבדים ולשפחות נמכרנו וכו' עוד פירוש אחר על חייב אינש לבסומי בפוריא כו'. ביאור דרך הלצ' ע"פ הר ציון ששמם שועלים כו'. ביאור מדרש מ"מ זכתה אסתר למלכות ביאור גמ' דמגלה דף י"ב מה ששאל אחשורוש לבני יששכר יודעי עתים כו' הענין מב' סעודות אשר בתחלה ק"פ ימי'. ביאור קרא ויהי בימי אחשורוש כו':
ביאור מדרש ויהי בימי אחשורוש דא עקתא כו' ביאור פסוק עבדים משלו בנו כו':
ביאור גמרא דמגילה דט"ז עד חצי המלכות וכו':
ביאור גמרא דמגילה דף י"ב קרי ליה ימיני וקרי ליה יהודי וכו':
ביאור מדרש ויחלש יהושע את עמלק וכו' טעם שהפיל המן גורל מיום ליום כו':
ביאור גמרא דמגילה די"ג כיון שהגיע ליום שמת בו משה שמח וכו' ביאור דברי ראב"ע בקרא הפיל פור עוד ביאור להגמ' הנ"ל ששמח המן בירח שמת משה ביאור גמ' בברכות כשמינהו ר"א לנשיא כו':
ביאור גמ' אסתר ברה"ק נאמרה כו' מגילה:
<b>דרוש</b> <b>ד'</b> מדף כ"ז ע"ב עד ל"ח ע"ב ומתחלת במאמר ירמי' איכה יועם זהב כו' ביאור הקרא השיב אחור ימינו וכן נצב אחור ימינו כו' ביאור גמרא דשבת פ"ח עדיין חביבים גביה דכתיב נרדי נתן ריחו וכו':
ביאור מדרש אמר ר"א למה נסמכה מיתת מרים לפרה אדומה וכו' ביאור מאמר ירמיה איכה יעיב באפו כו':
ביאור קרא אם בארזים נפלה שלהבת וכו' ביאור דברי ירמיה תשתפכנה אבני קודש אלו ת"ח וכו' ביאור מדרש בליל חרבן בא אברהם לבהמ"ק והקב"ה מטייל ארוכות וכו':
ביאור גמ' בחלק ודמעתה על לחיה אר"י כאשה שבוכה וכו':
ביאור הפסוק איכה ישבה וכו' ביאור משנה סוף מס' קינין זקני ת"ח כל זמן שמזקינין מוסיפין חכמה כו':
ביאור מדרש שאלו מפני מה מתים רשעי' וכו':
ביאור המשנה סוף סוטה משמת יוסי בן יועזר בטלו אשכולות ביאור כל המשנה ביאור גמ' דב"ב דף ט"ו ח' פסוקים שבתורה יחיד קורא אותן ובו ישוב על קושית הגאון חכם צבי ז"ל פי' על המדרש וגמ' כל מכה אשר לא כתובה אלו מיתת צדיקים כו':
ביאור גמ' דסנהדרין דביקש ה' לעשות לחזקי' משיח כו' ביאור מש"א חז"ל חולין ז' על כישוף שמכחישין פמליא ש"מ:
ביאור וטעם למה מנע חזקי' לומר שירה כו':
ביאור המדרש וגמרא בחלק בענין המופת שנתן חזקיה שיסוב הצל עשר מעלות וישוב על קושית רלב"ג:
ביאור גמ' בפסחי' מה שחכמי ישראל היו אומרים כוכב הוא חוזר ע"ש כו':
פי' בגמ' דחלק למה שוקעת במערב כו':
עוד שם ותיתי באמצע רקיע כו':
ביאור גמ' דחלק על הך דחזקיה כיוצא בו ויאמר יתרו ברוך ה' כו':
ביאור גמ' דחגיגה שש כנפים וכתיב ד' כו':
ביאור גמ' בתענית י"ב שאל לאליהו איזהו בן עה"ב וכו':
ביאור גמרא יומא ע"ג גזירת נביאים חזרה גזירת או"ת א"ח כו':
ביאור מ"ש תוספת במ"ק ט' על ערוך דבב"ר לא היה אמה כלי' עורב כו':
ביאור גמ' ששאלו לריב"ח תורה מפוארה וכו' ביאור גמ' סוטה מ"ט מיום שחרב בהמ"ק אין יום שקללתו כו':
שם ביאור הגמרא אלא עלמא אהיכי קאי כו':
עוד שם ביאור על פסוק בבוקר אומר כו':
גם תי' על קושית מהרש"א שם כו':
ביאור גמ' תענית דשאל אשת רחב"ד ביקש רחמי ויהיב ליה חד כרעי דדהבא כו' ביאור מד' הקב"ה יאמר לאברהם לנחם לישראל כו':
<b>דרוש</b> <b>ה'</b> מתחלת בדף ל"ח ע"א עד מ"ג ע"ב מאמר הושע לכו ונשובה וכו' הוא טרף כו' ואמרו במד' ובגמ' מלמד שאין הקב"ה משרה לצדיק בצרה יותר מג' ימים:
ביאור גמ' מה טיבו של עדשים הללו כו' ביאור מדרש אמרה כ"י להקב"ה רבש"ע התשובה שלך היא:
ביאור מאמר במדרש מאי רוכל וכו' ומכריז מאן בעי' חיי כו':
ישוב על קושית אברבנאל על ברכת יצחק ליעקב כו':
פי' על פסוק תקעו בחדש בכסה כו' פי' על פסוק כי חשבון עיר סיחון מה שדרשו חז"ל ע"ש:
ביאור גמ' יצרו של אדם מתגבר בכל יום ואמרו יצרו של אדם מתחדש בכל יום:
ישוב על קו' תי"ט כשהיה שם מפור' יוצא כו':
ביאור גמ' דחלק תפס הקב"ה לירבעם בבגדיו חזור בך ע"ש:
ביאור מדרש אע"פ שנא' את אשר יאהב ה' יוכיח:
<b>דרוש</b> <b>ו'</b> מתחלת בדף מ"ג ע"ב עד דף נ"ג ע"א מתחלת שיר המעלות ממעמקים קראתיך ה' כו':
ביאור מ"ש הרא"ש בר"ה י"ז על מאמר חז"ל אני ה' קודם שיחטא וכו':
עוד על המאמר הנ"ל תפס לירבעם בבגדו כו' ביאור מדרש על פסוק כי תצא למלחמה:
ביאור מדרש אמרו מ"ה אימת ר"ה ואימת יה"כ כו' ביאור הפסוק במ"ש עמי זכור נא מה יעץ וכו' עוד ביאור על מדרש הנ"ל אימת ר"ה ויה"כ. ביאור מאמר הגמרא ביומא דאנשי כה"ג צעקו על יצרא דעכו"ם וכל המאמר מבואר שם ביאור שם הטעם לשני שעירים ביה"כ ביאור מדרש אוי לנו מיום הדין אוי לנו מיום התוכח':
<b>דרוש</b> <b>ז</b> מתחלת בדף נ"ג ע"א עד נ"ח ע"א על מאמר ירמיה מקונן הנה קול שועת בת עמי כו' ביאור גמ' כתובות נ"ה במ"ש אי אנחה שובר' חצי גופו או כל גופו. ביאור גמ' יומא ט' במ"ר נתגלה עונם נתגלה קיצם כו' ביאור מדרש והם כאדם עברו ברית כו' ביאור הקינה אשר קונן דוד על אבנר כו' ביאור גמ' דיבמות ע"ט קתבע לשאול שלא נספד כהלכה וכו' ביאור מדרש כי תשא את ראש בני ישראל אין תשא אלא לשון הלואה וכו'. ביאור גמ' שבת קנ"ג אחי' הספידא וכו':
ביאור גמ' יעקב אבינו לא מת כו'. ביאור המדרש צרור המור דודי לי שקב"ה לוקח הצדיק למשכון כו' ביאור תוס' בתענית על פסוק ויאמר אליהו מתושבי גלעד היה:
ביאור גמרא מגילה י"ד מ"ש דוד לאביגיל ברוך ה' שמנעני מבוא בדמים וישוב שם על קושית מהרש"א. ביאור גמ' דגיטין ו' בפילגש בגבעה ותזנה עליו פלגשו זבוב מצא כו' ביאור מאמר חז"ל ע"ז ג' קודם שחרב בהמ"ק היה קב"ה משחק עם לויתן וכו' ביאור גמ' בחולין ס' בשעה שנשאו דשאים ק"ו בעצמן פתח שר העולם יהי כבוד ה':
ביאור גמ' דע"ז י"ז כשהלך ריב"ד לבקר רחב"ח אמר אומה זו משמים המליכו עד סוף המאמר:
<b>דרוש</b> <b>ח</b> מן דף נ"ח ע"א עד ס"ד ע"ב נעים זמירות תפלה למשה איש אלהים כו' ביאור מדרש זה שאמר הכתוב וזרח השמש וכו' ביאור גמ' דסוטה י"ג משה היכן מת בחלקו של ראובן כו':
פי' על הפסוק ומכה אשר לא כחובה זו מיתת צדיקים כו'. ביאור גמ' כתובות ק"ג דהוי ספדי ליה בלילה כו' ביאור מדרש ויהי בלילה ויתחפש שאול כו' ביאור הגמרא הנ"ל בהמן ששמח בהגיע ירח שמת בו משה כו':
עוד פי' על גמרא זו ביאור גמ' שבת פ"ח ויתיצבו בתחתית ההר וכו' ביאור הפסוק יען כבדוני העם הזה ולבם רחוק כו' ביאור מדרש אם יש ה' בקרבנו אם אין כו' ביאור גמ' בכתובות ק"ד במיתת רבי אראלים ומצוקים תפשו בארון כו':
<b>דרוש</b> <b>ט</b> מתחלת דף ס"ד עד ס"ט ע"א הלוים בני קרח כאשר שררו ואמרו בתהלים פ"ד למנצח על הגיתית לבני קרח כו'. ביאור מדרש על הגיתית זה דוד וכו':
ביאור גמרא בברכות איכ' סבא בבבל חמה כו' ביאור גמרא ותוס' במסכת ברכות כל הסומך גאולה לתפלה שם וכו'. ביאור גמרא סנהדרין בבלעם כל הברכות חזרו חוץ מב"הכ ובה"מ כו' ביאור גמרא אל זועם בכל יום כמה רגע וביאור תוס' שם:
ביאור משנה שלהי עדיות אר"א שמעתי כשהיו בונין היכל היו עושים קלעים ביאור כל המשנה כו'. ביאור פסחים פ"ה חלונות ועובי חומה נתקדשו וישוב על קושית הראב"ד על הרמב"ם וכו' ביאור גמרא מגילה י' אר"י הקריב בבית חוניו וכו' ביאור גמ' ביבמות אם נביא רשאי לשנות הדין כו'. ביאור קושית התוס' בזבחים דאמר ר"ל המקריב בזה"ז פטור כו' ביאור מדרש מ"ש על טבעו בארץ שעריה ביאור מדרש פ' וירא והוא יושב פתח אוהל וה' נצב עליו ביאור גמ' כתיב פניהם איש אל אחיו וכתיב פניהם אל הבית וכו':
<b>דרוש</b> <b>י</b> מתחלת דף ס"ט ע"א עד דף ע"ד ישעי' אמר שמעו שמים היפוך ממה שאמר משה ביאור מדרש גלתה יהודה מעוני וכי או"ה אין גולין כו'. ביאור גמ' מ"ש בטיטוס שקם עליו נחשול וכו' ואמר הקב"ה בריה קלה וכו' ויתוש היא כו' ביאור הפסוק אבותינו חטאו ואינם ואנחנו עונותיהם סבלנו כו' ביאור מדרש אלו זכיתם היית' קורין ביום הזה יכפר ועכשיו שלא זכיתם אתם קורין טומאתה בשוליה וכו'. עוד על מאמר שהקב"ה מטייל עם אברהם ארוכות וקצרות ביאור מד' במה שאמר ירמי' נחלתינו נהפכ' לזרים כו' ביאור הפסוק בירמיה כל עמה נאנחים מבקשים לחם כו' ראה ה' והביט' כי הייתי זולל'. ביאור נדרים פ"א שאלו לחכמים על מה אבדה ארץ ולא ידעו עד שהקב"ה אמר על עזבם תורתי ביאור גמ' שבת קנ"א ת"ח לא מעני כו' אהדורי פתחא וכו' ביאור מדרש וגמ' ותאמר ציון עזבני ה' וה' שכחני היינו עזובה כו' ביאור גמ' בגיטין מעשה בתינוק שנשבה כו' ואמר מי נתן למשיסה יעקב וישראל לבוזזים ובו ב' פירושים ביאור מ"ש אל יפתח אדם פה לשטן כו' ביאור מדרש כצל ימינו על הארץ הלואי כצלו של כותל כו' ביאור מדרש על צוארנו נרדפנו כו' ביאור גמרא בגיטין דהאי בר דרומי והלא אלהים זנחתנו כו' שם ישוב על קושית מהרש"א ביאור מאמר כשישראל קבלו התורה יצאה נשמתן כו'. ביאור מדרש כי אם מאס מאסתנו לית ליה סבר קצפת עלינו עד למאוד אית ליה סבר ביאור מדרש עניה סוערה לא נוחמה הקב"ה אמר לאברהם לנחם לישראל כו'.
דרוש <b>יא</b> מתחלת מדף ע"ד ע"א עד ע"ט ע"א המלך דוד פתח ואמר ה' אורי וישעי ממי אירא כו' ודרש במדר' אורי בר"ה וישעי ביה"כ. ביאור גמ' דיומא השטן בגי' שס"ד כו'. ביאור מ"ש אסף שמעו זאת כל העמי' האזינו כל יושבי חלד כו' אטה למשל אזני כו' ביאור גמ' החושד בכשרים לוקה בגופו כו' ביאור גמרא ערכין ט"ז אם יש שיודע להוכיח כו':
ביאור הפסוק מ"ש והן לא יאמינו לי וכו' ביאור גמ' בב"ק אלעזר זעירא מסיים מסאני אוכמי ביאור גמ' בשעה שאמרו ישראל נעשה וכו' יצא ב"ק מי גלה רז זה שבת פ"ח. ביאור כתיב ונקה וכתיב לא ינקה מנקה לשבים וכו' ביאור גמרא תענית ז' כ"י אמרה שימני כחותם אמר הקב"ה הן על כפים וכו' ביאור כשהיה דוד נכנס למרחץ אמר אוי לי שאני ערום ממצות כו' ביאור גמרא בברכות ג' משמורת הוי לילה. ישוב על קושית התוס' בחולין מסייע ליה לר"ח ג' משמורת הוי לילה כו' ביאור הקפיטל תהלים מזמור לדוד בברחו מפני אבשלום בנו וכו'. ביאור גמ' דסנהדרין והנה דוד בא עד הראוש לעבוד ע"ז וכו' ביאור גמ' סנהדרין כל המעמיד דיין שאינו הגון כו' ביאור גמ' דסנהדרין רב אשי אמר ליפתוח בחברין אתא מנשה בחלמו וא"ל מהיכן שרית המוציא וכו' ביאור גמרא מאמר יצחק שאמ' פלגא עלי וכו' ביאור גמרא בכתובות ה' מפני מה אצבעותיו של אדם הם משופים כו':
<b>דרוש</b> <b>יב</b> מתחלת דף ע"ט ע"ע עד פ"ה ע"א המלך דוד פתח למנצח על השמינית כו' כי גמר חסיד וכו' ביאור מדרש אחד אמר יברא האדם כו':
ביאור גמ' בחגיגה ה' ויחי עוד לנצח כו' אם רואה צדיקים במיתתן כך וכו'. שם ביאור רבי ור"ח אקלע לאתרא אמרו איכא צורבא מרבנן הכא כו' א"ל איכא ומאור עינים הוא כו' ביאור גמ' דר"ה ט"ז חייב אדם לקבל פני רבו ברגל ביאור בב"ק י"ז וכבוד עשו לו במותו וישוב על קושית מהרש"א שם ביאור גמ' דר"ה וישמע הכנעני מה שמועה שמע שמת אהרן ונסתלקו ע"הכ כו'. ביאור ופי' על הקינה שקונן דוד על שאול ויהונתן ביאור גמ' דמ"ק כ"ו ר"א שאל לספדנא האי יומא מה תאמר כו' אם בארזים נפלה שלהבת כו' פי' על פסוק ללמד בני יהודה קשת פירוש על פסוק איכ' זקנים משער שבתו כו' ביאור גמ' דסוטה ת"ח צריך להיות שמיני שבשמינית כו' ביאור גמרא דכתובות מאן דאמר נח נפשי' דרבי ידקר בחרב אהדר ב"ק קרע לאחוריו כו' עוד פי' על פסוק הנ"ל ללמד בני יהודה וכו':
ביאור מדרש כתיב עין ה' אל יראיו וכתיב עיניו ביאור גמ' דע"ז אר"ל באו ונחזיק טובה לאבות אלמלא לא חטאו וכו' ישוב על קושית התוס' שם ביאור משנה בפרקי אבות דרבי נתן אל יבטיחך יצרך שהשאול בית מנוס לך כו' בע"כ אתה חי וכו' ביאור גמ' בסנהדרין מת בתוך רשעו לא ה"ל כפרה ביאור משנה הוי שפל רוח שתקות אנוש רמה כו'. ביאור שם בע"ז הא כתיב פ' יבמה ופ' נחלה כו' וישוב קושית העולם שם ביאור משנה דערכין מ"ש ב"ש וב"ה אם טוב לאדם שלא נברא ביאור כל המזמור הנ"ל במ"ש אטה למשל אזני וכו' ביאור עד גמירא הקינה של דוד על שאול ויהונתן וכו':
<b>דרוש</b> <b>יג</b> מתחלת בדף פ"ה ע"א עד צ' ע"ב אסף אמר אלהים אל דמי לך ודרש במדרש אנו דוממים למה אתה דומם כו'. ביאור גמ' בחגיגה דבחרבן נתמעטו פמליא של מעלה כו'. ביאור גמ' חבל על דאבדן ולא משתכחין וכו'. ביאור מה שאמר הקב"ה הם לא שאלו על שמי ואתה תשאל כו' ביאור בחלק במשה כתיב ויתמו ימי אבל וביעקב כתיב ויעברו כו' ביאור גמ' בחגיגה דמוע תדמע שלשה דמעות הללו למה כו':
ביאור גמ' במה שדרשו חז"ל על פסוק מי איש חכם כו' שאלו לחכמים ונביאי' ולא פירשוהו וכו':
ביאור מאמר ר"י על שלא ברכו בתורה תחלה כו'. ביאור פסוק והסתרתי פני ומצאוהו רעות רבות וצרות כו'. ביאור גמ' במ"ש בימי יחזקאל ביקשו לפרוק עול אמרו עבד ששלח רבו וכו'. ביאור גמ' מודעא רבא לאורייתא:
ביאור גמ' ביומא מ"ש כ"י על יצרא דע"ג האי דאחריב ביתינו ועדיין מרקד בנו וכו' ביאור מדרש אלו זכיתם הייתם קוראים אש תמיד וכו' עכשיו אתם קוראים ממרום שלח אש כו' ביאור גמ' דשאל ה"מ איך מפרנסים לעני' נגד רצון הבורא וכו'. ביאור מאמר בזוה' דכתיב אל זועם בכל יום וכתיב חסד אל כל היום כו' ביאור גמ' במ"ק שירמיה קרא מגילת איכה לפני יהויקים כו' אמר אנא מלכא כו' ביאור גמ' בסנהדרין אלדד ומידד מתנבאים במחנה וכו' ביאור מאמר בסנהדרין ק"א כשחלה ר"א נכנסו תלמידיו לבקרו אמר חימה עזה יש בעולם וכו' ר"ע שמח כו' ביאור פסוק באיוב במה שאמרה אשת איוב ברך אלהים וכו' ביאור מאמר המדרש כפוי טובה בני אמרתי למענכם שלחתי בבלה כו' ביאור על קושית הריטב"א במה שנכנסו גוים להיכל ומצאו כרובים מעורים זה בזה וכו' ביאור מדרש לזאת יחרד לבי ויתר ממקומו אין ויתור אלא קפיצה כו' ביאור מאמר במסתרי' תבכה נפשי מקום יש להקב"ה ושמו מסתרים כו' כאן בבתי גואי כאן בבתי בראי כו' ביאור מדרש ע"ז דוה לבנו על הר ציון שועלים הלכו האשה שפירשה מבעלה בנדתה איזה ימים כו' אנו עאכ"ו. ביאור מ"ש חז"ל הללו את ה' כו' בא דוד ואמר לא יגורך רע ביקש רחמים והורידן לארץ כו':
<b>דרוש</b> <b>יד</b> מתחלת בדף צ' ע"ב עד דף צ"ה ע"א ישעיה הנביא אמר קרא בגרון אל תחשוך כו' ביאור מדרש מה שאמר משה עצמות יוסף נכנסים לא"י ואני אין נכנס כו' עוד מדרש מ"ש משה בהן קלסתיך ובהן אתה גוזר עלי. ביאור דברי ישעיה במ"ש בשביל שאמר תוך עם טמא שפתים אנכי יושב נגע המלאך כו':
ביאור המדרש שהשטן אומר ביה"כ רבש"ע ישראל גנבים הם עוד במדרש מה שהשטן ג"כ אומר בי"הכ בניך דומים למ"ה אין להם שנאה וקפיצות כו' ביאור מאמר יומא ד' ע"א דכה"ג הלך מבית ק"ק לביתו ופגעו בשמעיה ואבטליון כו' ואמר יתון בני עממיא לשל' כו':
ביאור המדרש ובא הגר ולוי גר שנתגייר ככהן ולוי כו' ביאור מה שאמרו בפינחס שהיו השבטים מבזים אותו ביאור פסוק באיוב קפיטל ז' הלא צבא לאנוש עלי ארץ וכימי שכיר ימיו כו':
ביאור גמרא במגילה כאשר שש להטיב אתכם כן ישיש כו' ביאור הפסוק דקין והבל אשר שעה ה' למנחת הבל וכו' ביאור גמרא ערכין דף י' אמרו מ"ה מפני מה א"א ישראל שירה בר"ה ספרי חיים וספרי מתים פתוחים לפני כו' ביאור מדרש רבה אמרו על הלל שכשנפטר מתלמידיו אמרו לאן אתה הולך א"ל אכסניא אית לי בביתי כו'. טעם לתקיעת שופר. ביאור גמ' ב"ב שטן לש"ש נתכוין דאמר מנשייא לי' לרחימי דאברהם כו':
<b>דרוש</b> <b>טו</b> מתחלת דף נ"ה ע"א עד דף ק"ג ע"ב ישעיה הנביא אמר דרשו ה' בהמצאו כו' ואל אלהינו כו' ודרשו במדרש זהו עשירית איפה שויתר הקב"ה משלו וכו' ביאור גמ' ע"ז דף ח' כיון שראה אדם שימיו מתמעטים כו' אמר אוי לי כי עולם חשך בעדי כו':
עוד תי' על קושי' התו' בשם ר"ת על הגמ' הנ"ל דאמר אדם עולם חשך בעדי כו' עוד תי' נכון על קו' זו ובו ביאור מדרש בראשי' ויהי מקץ ימים למ"ד בניסן נברא העול' נולד הבל כו':
ותי' על תמיהות יפ"ת שם:
ביאור הפסוק מה שאמר אברהם חלילה לך להמית צדיק עם רשע כו':
ביאור מדרש חמר אברהם אתה תופס החבל בתרין ראשין ביאור גמ' חלק ק"ח כשעלה משה למרום אמר הקב"ה ארך אפים אמר משה למאן לרשעים ולצדיקים כו' ביאור גמ' בברכות מזמור לדוד קינה לדוד מבעי ליה ביאור ויכוח איוב עם חביריו כפמ"ש הרמב"ם:
ביאור גמרא סוטה דף יו"ד במה שאמר דוד ז' פעמים בני אסקיה מז' מדורי גיהנם ביאור מדרש מ"ה בשביל שנתגאו ואמרו כי משחיתים אנחנו וכו' נדחו ממחיצתן כו' ביאור גמ' סנהדרין ל"ג מפני מה לא נקרא ס' נחמיה על שמו כו' ביאור גמ' בברכות ס' דחזקיה לא אזיל לגבי ישעיה וישעיה לגבי חזקיה:
ביאור שם כל המאמר כו':
ביאור המדרש אשר לא ידע את יוסף ולמחר לא ידע כו':
ביאור גמ' יבמות ע"ו ויהי כראות שאול דוד יוצא לקראת גלית כו' ולא הוי ידע ליה כו' כל המאמר שם מבואר:
ביאור מדרש כששאל לדואג בן מי זה העלם א"ל זהו בן מי שמכריע כל העולם בצדקתו כו' ביאור כל המזמור ה' מה רבו צרי כו':
ביאור גמ' בברכות מה שאמר משה כחצות כו':
ביאור גמרא שבת דף נ"ו כשירד מפיבושת לקראת דוד אמר לא עליך אני כועס כו':
ביאור מדרש בזכות ד' דברים נגאלו ישראל שלא שינו שמם ולשונם כו':
ביאור מדרש אמר הקב"ה אתה מביא דבה על אחיך חייך שאני מגרה בך הדוב כו':
ביאור גמרא מ"ש בחזקיה וכתת נחש נחושת כו':
ביאור המדרש אשרי האיש אשר לא הלך ללמדך מצוה גוררת מצוה ועבירה גוררת עבירה והזהר מלצנות אם לצת לבדך תשא וכו':
ביאור גמרא שבת פ"ח כשעלה משה למרום לקבל תורה אמרו מ"ה מה לילוד אשה בינינו ויבואר כל המאמר שם וכו' ביאור גמ' דפסחים נ"ו בשעת שמת יעקב ביקש לגלות הקץ כו' ואמרו שמע ישראל ואמר הוא בשכמל"ו אנן היכי נעבד כו':
ביאור פסוק ביחזקאל כ"ד בן אדם כתיב לך את שם היום ואת עצם היום הזה ומה שהקש' הרד"ק שם. עוד ביאור על הנ"ל במה שאמר הקב"ה למשה ארך אפים לצדיקים ולרשעים כו':
<b>דרוש</b> <b>טז</b> מתחלת מדף ק"ג עד דף ק"י ירמיה הנביא ז"ל כאשר החל לקונן על גודל שבר ישראל אמר כה אמר ה' אקרא למקוננות כו' ביאור גמ' ביבמות פ' הערל ותקח רצפה וכו' ותטהו על הצור תוספת בשם מדרש שאמרה הצור תמים ומבואר בשני אופנים ביאור הפסוק מה שאמר אלישע לאליהו אבי אבי רכב ישראל כו' ביאור גמרא אל תאמר ימים ראשונים היו טובים כו' ביאור גמרא סנהדרין זקנים שבדור היו אומרים פני משה כפני חמה ופני יהושע כו' ביאו' מדרש והפלא ה' את מכותך זה סלוקן של צדיקים כו' ביאור גמרא בב"ק וכבוד עשה לו במותו פי' על כל המאמר שם פי' על פסוק מה שאמרה מיכל בת שאול לדוד מה נכבד היום מלך כו'. פי על ענין במקום שאתה מוצא גדולתו וכו' ביאור גמרא במ"ק כד לא הוי מצי פורי' דר"ה למיעל כו' אין משנין ממטה למטה ישוב על קושית מהרש"א שם:
ביאור גמרא בפינחס שהיו שבטים מבזים אותו כו' ביאור גמרא בחלק צ"ד ויחד יתרו פלוגתא דרב ושמואל שם וישוב על קושית העולם. ביאור גמ' ביבמות דר"א אמר שמעתי' דר"י ולא אמר משמי' וכעס ר"י כל הענין שם. ביאור גמרא כתובות מאן דאמר נח נפשי' דרבי ידקר בחרב וכל המאמר שם באמת' דבי רבי כו' ביאור מדרש מה בין מיתת זקנים לנערים כו' ביאור גמרא במ"ש דוד הודיעני קצי א"ל הקב"ה שימות בשבת כו' ביאור גמרא בב"מ מאמר דאשכחיה רבה ב"ח לאליהו בב"ק א"ל מהו שמסדרין לב"ח כו' ביאור גמרא סנהדרין בן יכבד אב בלאדן בן בלאדן כו':
<b>דרוש</b> <b>יז</b> מתחלת דף ק"י עד גמירא הפסוק אמר ויתמו ימי בכי אבל משה כו':
ביאור גמרא דתמורה כמה הלכות נשתכחו בימי אבלו של משה כו' ביאור גמרא מגילה מ"ש ויאמר המלך ליודעי העתים כו' ביאור גמ' שם שהמן שמח בז' אדר מת משה ולא ידע שבז' בו נולד כו' פי' מה שביקש דוד מה' להודיע לו יום שימות בו כו'. פי' על פסוק צומו עלי וישוב על קושית המדרש וכו'. ביאור טעם למה אסתר האמינה להמן כפעם בפעם כו' ביאור גמרא שם מה שאסתר צותה שכל הספרים יטמינו כו' ביאור גמרא וישב מרדכי אל שער המלך ששב לשקו ותעניתו ביאור גמרא בנימין גרם לשבטים לקרוע כו' אף מרדכי קרע בגדיו כו'. עוד פי' על חייב איניש לבסומי בפוריא כו' ביאור הגמרא כיון שהגיע אסתר לבית הצלמים נסתלקה הימנה שכינה כו' ביאור גמ' דסנהדרין פרק ד' מיתות העובד ע"ג מאהב' ויראה כו' ביאור גמ' במ"ש עד חצי המלכות ולא דבר חוצץ וכו':
תוכחת מוסר מה שדרש ברבים אדומ"ו הגאון אמיתי מהור"ר יונתן ז"ל:
בהיותו על מכון שבתו בק"ק מיץ יע"א בחודש אלול שנת תק"ג לפ"ק:
<b>ישעיהו</b> <b>הנביא</b>
<b>פתח</b> ואמר דרשו ה' בהמצאו ואמרו חז"ל אימת בין ר"ה ליוה"כ כי יו"ד ימים אלו מסוגלים לתשובה ובזו יכיר אדם רב טוב מהמקום לברואיו וחפץ חסד וטובות ברואיו כי ימים אלו מיוחדים לתשובה ואשרי אנוש לא יעבור רגע אחד מהן בלי עסק בעבודת ה' והרהור בתשובה ולכן כתב האר"י ז"ל שינהוג בהם כמו חש"מ לבל יעסוק במו"מ ושום מלאכת עבודה כ"א דבר אבוד וזולתו יהיה כל עסקו לפשפש במעשיו ולכן אף נחנו בדרושינו לא נאריך בפשטים וכדומה דרושים ארוכים כי אם לעורר לבב השומעים ליראת ה' ואשרי אדם הנותן ללב טובת ד' וכי הוא ממש מעורר ישנים ומקיץ רדומים לתשובתו וזהו כי אמרו בגמרא דתענית דף ד' כאשר כ"י בקשה ויבא כגשם לנו והקב"ה משיב בתי את מבקשת דבר שאינו במציאות תמיד אני אתן לך דבר הנמצאת תמיד וזהו אהיה כטל לישראל ויש להבין מה גשם ומה טל אבל נודע מ"ש כל המחקרים כי גשם הוא לחות ארץ העולה מעלה וחלקי מים זכים העולים וכאשר יגיעו למעלה יתקבצו כי חום השמש מגרשם מלמעלה להתקבץ יחד כי לא נשא החום לשאת אותם להיותם ב' הפכים וירדו לארץ ולכן כאשר יתייבש האדמה ולא יעלו לחות כ"כ לא ירדו גשמים אבל הטל אינו מלחות ארץ רק יורד מנטיפות הלחות החלק האויר הרחוק מאתנו ועומד תמיד קר ולח ומשם נטפו אגלי טל על הארץ ולכך תמיד יום ביומו כהחם קצת היום ירדו טיפי טל מן חלק אויר המקורר כנודע ולכך טל אינו נעצר לעולם.
<b>והנה</b> כן הדבר בתשובה צריך להתעוררת דלתתא מלמטה והאדם צריך לעשות מעט בתשובה אבל אח"כ הקב"ה עוזרו כאמרם הבא לטהר מסייעין אותו כי האדם צריך לפתוח בתשובה וכן אמרו במדרש אמר הקב"ה פתחו לי כסדק של מחט ואני אפתח לכם כשערו של היכל אבל עכ"פ צריך לכתחלה עובדא דלתתא אמנם לע"ל אם ח"ו ישראל אין עושים תשובה מ"מ נגאלין כי הקב"ה ישפיע בלי עובדא דלתתא כי הקב"ה אומר למעני אעשה והוא ישפיע למעלה שפעו לטהר לבבות בלי עובדא דלתתא כלל וכמו שהיה בעת הבריאה דלא היה עובדא דלתתא כלל כמו שנ' ואדם אין לעבוד את האדמה ומ"מ השפיע הקב"ה כי עשה לבריאות עולם וכן יהיה לע"ל וזהו הענין הנרצה בהנ"ל כי כ"י חשבו שבלי עובדא דלתתא בפתיחת תשובה לא יהיה שפעת אלהים מלמעלה כי כך חק ונימוס מלפניו ית' ולכך בקשתם ויבא כגשם לנו כאשר יעלו מלמטה תשובה ומע"ט מעט כף נחת זעיר שם זעיר שם ירד שפעת קדשו מלמעלה להמציא לנו בכל קראנו כמו הגשם שהוא מעליות חלקי מים דקים וחלקים קטנים ואמר הקב"ה את מבקש דבר הבלתי נמצא תמיד כי אולי לא יהיה ח"ו זכאים ואין כאן אדם לעבוד האדמה כמו יבשת האדמה מבלי עולות חלקי מים כנ"ל אני אעשה אתכם כמעשה בראשית להמציא לכם אפילו בלי עובדא דלתתא באיתעוררותא מלמעלה לבד וזהו אהיה כטל לישראל הבא מלמעלה ולכך נמצא תמיד כיון שאין צורך לעובדא דלתתא כלל והנה כבר אמרנו בדרוש הקדום כי ר"ה הוא כל שנה התחלת הבריא' ואמרינן היום הרת עולם ואם כן ביו"ד ימי תשובה מעורר אותנו בתשובה בלי התעוררות דלמטה כלל רק הוא מעורר אותנו כעין מעשה בראשית שהיה כטל לישראל וזהו דרשו ה' בהמצאו שהוא ממציא עצמו לנו טרם קראינו אליו רק אדרבה הוא נמצא מקדם לעורר לבנו לתשובה ולכן אם אדם יתן ללבו ירגיש בלבו תמיד ביו"ד ימים אלו רוח התעוררו' לתשובה ויראת ה' אף שמפיג לדברים אחרים מ"מ לבו דופק לתשובה והוא כי הקב"ה מעורר אותנו בימים אלה לתשובה בלי הכנ' דלמטה וא"כ איפה כי ה' חפץ בנו וקורא אותנו לעבודתו ולתשובתו איך נעבור רגע א' ח"ו לבטלה והעיקר כי ז' ימים שבין ר"ה ליה"כ הם נגד ז' ימי שבוע ובכל יום יעשה תשוב' על אותו יום ד"מ ביום ראשון יעשה תשובה על כל מה שחטא כל ימיו ביום ראשון וכן ביום ב' וכן כל ז' ימים ובזה מתקן כל ימיו ולכן נחפשה דרכינו ונתור לחפוש דרכי תשובה דהיינו בזו אופן לא לעשות תשובה בז' ימים אלו וכאשר יעבור יום צום הנבחר אז ידלג כאיל פסח כאלו כבר הותר' הרצועה וכבר יצא בדימוס והימים האלו ימי בכורי ענבים לרעות בגנים וללקוט שושנים בחורים ובתולות וכהנ' דברים בטלים המעבירין לאדם על דעתו ודעת קונו ח"ו טוב לנו שנניח כעת התשובה כי עי"כ אנו מוסיפין ליתן כח בס"א כאשר כבר דרשתי מימים מקדם על זה החרוז בפיוט אדיר איום ונורא וכו' צאנך מיד גוזזים הרצון שלפעמי' אנו רואים אדם רשע שחוזר בתשובה יושב בצום ובכי מתפלש בעפר וכהנה דברים טובים וכאשר יעברו ימים אחדים והנה הוא חוזר לסורו במעשים מקולקלים ונשכח ימי השבע מפני ימי הרעב וסיבה מזו הוא כמו צאן שמבקשים לגוז ובצמרו יעשו כל חפץ יתנו לו לאכול מלח וכדומה המגדל צמר למאוד וכאשר יגדל הצמר יגוזו וכן יעשו תמיד וכן הס"א יונקים מן ישראל העובר שפעת קדושה אשר בו והוא להם למחיה ולכך סביב רשעים יתהלכון אך כאשר הם יונקים וכבר נפשו יבשה ואין לחלוחית קדושה עוד בה כי ה' סר מעליו ומעשיו רעים וחטאים מה הם עושים נותנים ללבו לשוב אל ה' ולעשות טוב עד אשר ידושן נפשו מטוב ה' כפי עבודתו במצות ה' ויהיה מלא טוב בברכת ה' ואז כאשר רואים ישמן ישורון ונפשו מלא טוב אז ימנעו אותו מלילך במצות ה' כפעם בפעם ויונקים ממנו כל שפע' קדושה ובעו"ה נותן חלקו לזרים וכחו לנכרים וזהו הבקש' הנ"ל שה' יציל אותנו ולכך אמר צאנך מיד גוזזים שלא יקרה לנו כנ"ל ולכך צריך גדרים ושמירות רבות הן במדות והן במעשים שבל ישוב לכסלה ח"ו אדרבה להוסיף אומץ בכל יום בתורה ומדע וביראה וענין זה במה יזכה נער ארחו הוא העיקר בתורה ובתפלה כי הם המיישרים לאדם בכל מעשיהו ולכך קוטר דרושנו בזה בתורה ובתפלה ואמרו אם פגע בך מנוול זה משכהו לבה"מ אי אזיל מוטב ואם לאו יקרא ק"ש ואי לא יזכיר לו יום המית' וכבר תמהו למה זה יהיה בושש לדחות יצה"ר מעליו וכל רגע פסיד' דלא הדר יאחז תיכף צדיק דרכו להזכיר יום המית' אמנם דרכי עבירות נכללים בשלשה סוגים ובאמת עיקר גרישת יצה"ר הוא בתורה והוא המגרש יצה"ר וזהו כונת חז"ל בברכות ששאלו נשים במה זכיין ואמרו באמתוני לגברייהו עד דאתי מבי רב ואדרוכי בנייהו לבי כנשתא והדבר תמוה הלא הם בני מצות כאנשים ומעט מצות שהז"ג שהנשים פטורות ואין לך מצוה ומצוה שלא תביא לאדם לידי שלימות ולכך אמרו בעל הבית דוחק ושכר הרבה פי' שהקב"ה דוחק עלינו לקיים מצותיו הוא בשביל טובותינו כדי שיהיה לנו שכר הרבה כאב שמכה לבנו ונוגשו שילך בדרך הזה לסחור ולעשות דבר כי יודע הוא כי עי"כ ישתכר ממון הרבה והוא האב רוצה בטובת בנו וכן הקב"ה דוחק לשמור פקודיו הוא ששכר הרבה והוא רוצה בתקנתינו ואומר לא עליך המלאכ' לגמור הרצון כי שלימות אדם תלוי ממך במצו' א' ולא יאמר יצה"ר כי אין אדם נשלם רק בשמירות כל תור' ומצו' ה' וא"כ זהו כמעט א"א לאדם ועי"כ יתרשל מעבודתו ברוך שמו כי יאמר לשוא אני עמל ח"ו ולא כן הוא כי כל מצוה כדאי לקנין שלימות אם הוא נעשה בתכלית שלימות מבלי פגימה ופני' אחרת בה וכן כוונו בולא עליך המלאכ' לגמור כי דרך משל אם אדם שוכר א' לבנות לו בית ולעשות לו כלי ומפריז לו שכר אם לא נגמר הבית וכלי אע"פ שיש לפועל ההוא אמתלא למה לא גמר הענין מ"מ א"א לו לשלם שכרו משלם כי לא נשלם כונת השוכרו ולא נעשה דבר מועיל אבל אם אדם רוצה לנסות אחד אם יהיה זריז בשליחותו ונאמן במאמרו ומשלחו בשליחות לדרך מה ובאמת אין לו צורך במקום ההוא כי בלא"ה יכול לשלוח למקום פלוני וכבר נודע במקום ההוא טיבו רק לנסותו שלחו והוא השליח הלך רק לא יכול לסיב' מה להגיע שם הרי שכרו משלם כי לא חפץ משלחו רק לדעת טיב השליח וענינו והרי נעשה וכן כל המצו' אין צורך גומרם מבני אדם והוא רק לנסות לבני אדם אם הם זהירים במצות ה' ולכך אמרו ולא עליך המלאכה לגמור כי אין מחוסר תיקון בעצמותיו עד שקודם שתעשה המצות מחוסר תיקון רק הוא להרבות שכר ב"א ואמר ולא אתה בן חורין להבטל ממנו הרצון השומר מצות ה' נעשה בן לה' ואין עבד וזהו בן חורין ולכך המבטל מהתורה נקרא עבד והוא שני בחינות שאנו אומרים בסליחה ברך בוכרך אנן וכו' עבדך אנן וכו' וכן בתקיעות כי בבחינת בן הוא בתרוע' רק יסורין של אהבה אבל בבחינ' עבד היא שברים לשבר כל גופו ומריה תאיב ותבר קולרי' ע"י שברים כל גופו ולכך אנו מסופקים אם אנו בבחינת בנים או עבדים ולכך תוקעים תרועה ושברים גנוחי גנח וילולי יליל ולכך אחרי התקיעות אומרים היום הרת עולם וכו' אם כבנים אם כעבדים כי בשני בחינות אלו הם יסוד התקיעות וא"כ השאל' במקומו מה מקום לשאלה זו נשים במה זכיין אבל באמת פי' כך כי כבר נודע מ"ש באיוב בענין בהמות בהררי אלף ולויתן שהם נמשלים ליצה"ר ובהמות היא היצה"ר על תאות מאכל ותענוג והוא אוכל עשב הררי אלף ולויתן הוא יצה"ר על תאות משגל ועריות ולכן נקרא לויתן לויה וחיבור והם שיהיו כלים לע"ל כי רוח טומאה יהיה מבוער מן הארץ ונאמר בקרא אין בעפר משלו כי א"א לעמוד לפניו והוא מלך על כל בני שחץ הם ההולכים בקרי בעו"ה ולכך צריך עזר מן השמים לנצחו וללחום עמו מלחמת מצות והיא התורה המסייעו בהלחמו ביום קרב לעמוד נגד יצה"ר ולנצחו ונאמר ומלט העיר בחכמתו היא חכמת התורה אבל מי שהוא נעדר מהתורה קשה לו לעמוד נגד יצה"ר המלך הגדול ולנצחו ומי שאין בידו חרב וחנית איך ילחום עם איש גבור מלחמה וידוע בלשון תלמוד זוכה לשון נצחון כמאמרם בהא זכיתי לבני מערבא וכהנ' טובא בש"ס.
<b>וזהו</b> שאלת הגמ' נשים במה זכיין ר"ל במה מנצחים ליצה"ר כי אין ליצה"ר לנצח רק בתור' ונשים לאו בני תורה נינהו א"כ במה מנצחים ליצה"ר וע"ז משני הואיל ועל, ידם נלמוד כי מסייעי' לגברים ללמוד והם יושבות ומתעגנות בעבורם וכן מדריכים בניהם לתורה הרי כאלו הם לומדים התורה ואף בזו התורה מסייעם ללחום עם היצה"ר כאלו הם לומדים התורה וכן אדם מי שאינו בעל תורה א"כ הרי הוא משולל מכלי זיין לעמוד נגד צר הצורר ובמה יגין על עצמו ולכך זאת העצ' היעוצ' להחזיק ללומדי תורה לשמה ולסייעם בכל לב ואף הוא יאזור בעוז מתניו לקום לקראת אויב ועיקר לשמח בהחזקת התורה ולא לילך בקרי שיש אנשים מחזיקים בתורה הוא עליהם לעול ואין זה מדרכי הישר לעמוד לאדם בעת דוחקו ואם כי עבודת ה' בתורה ובחכמה דע כי סוגי עבירות נכללים בשלשה רובם הם נעשים בחסרון ידיעה ושגיאה מבלי מכיר אם הוא כלל עבירה ואף שמכיר אינו יודע להיכן ועד כמה מגיע הפגם בעו"ה ועד היכן מגיע ממש פוגם בכל מערכת הקדושה החיות הקודש ושרפים ואופנים כלם נפגמים ע"י עבירה של איש ואלו ידע איש איך ינוח רגע ולא ידמע נחל דמעה על רוב עונותיו שפגם במרכבה קדושה מרכבות אלהים אשר ניצוץ קדושה שורפו אלו יגיע אליו והוא בעונו שלח ידו בקדושי אל להומם ולהטיל פגם בקדשים על זאת ידוו כל הדווים ולא יתנו דומיה יום ולילה אולי יחנן ה' צבאות וזהו באמת קטרוג צבא מעלה שאמרו מה אנוש כי תזכרנו וכו' וקטרוג על בריאת אדם כי בשלהם דיברו כי ידעו בעונו יפגום אותם וימעט חילם ולכך חשבו למעט הבריא' ולמעט הדמות מאדם ולכן אדם הלומד תורה לשמה לא זו שינצל משגיא' וידע מעשה אשר יעשה ואשר ימנע ממנו אף גם יכיר במעלות העובד השלם ופגם הבלתי עובד וכמה מעלות טובות לעושי רצון הבורא וממש במעשהו שותף להקב"ה במעשה בראשית בונה עולמות בטובתו ומחריבן ברעתו כי כך חקק בורא עולם שיהיה הכל נדון לפי מעשה אדם כמאמר המשורר כל שתה תחת רגליו ובזה הלא ימלא רתת וחלחלה ויעבוד ה' מאהבה ויראה כי איך לא יירא בזכרו בדברים כאלה ואיך לא יאהב להש"י אשר בחר בו ורוממתו ממש לכל יצורים אך אם ע"י תורה מתוקן כך אבל לעומת זה גם החמדה והגאות לא יתבטלו ואדרבא החמד' והגאות יתגבהו כי יפתח לו יצרו להחזיק טובה לעצמו שלמד חכמה והוא לבדו זכה לש"ט ורבים נכנסים לבית הספר ואינם יודעים שמץ מנהו ומי יוכל לשער בגאות ורוממות רוח שמצוי בעו"ה בבעלי תורה ובפרט להיות חכם יותר גדול הגאות ורוממות רוח ועי"כ מסתעף הקנא' וכבוד ורדיפת אחרי כבוד המדומ' והטלת מום בחבירו ופגם ודופי בזולתו כדי להרבות כבודו כללו של דבר רבים חללים הפילו ועצומים כל הרוגיה בעו"ה הגסות רוח ואם אדם זוכה בתורה ומשיג תעלומות חכמה יותר באמת יש לו להיות עניו כי יראה בחסד הבורא אתו אך בעו"ה יצה"ר גובר ויותר שאדם גדול בחורה יותר מתגאה בחשבו כי מעוטי הם בערכו ואם הוא באמת יחיד בדורו גם גאותו גדול כי חושב כי אין זולתו וא"כ איש הגדול למאוד בתורה והוא עניו יש יותר להתהלל ענותנותו יותר משאר בני אדם כי לפי ענין הסתת ייר גאותו גדולה ולכך משה רבינו ע"ה שלא קם כמשה היה להיות מפאת היצר גאותו גדולה בחשבו מי כמוני והי' בתכלית הענו' א"כ ענותנותו יגדל מכל אדם בטבע כי ראוי להיות מתגאה ביותר ולכך נאמר כי משה היה עניו מכל אדם והרפוא' לזה בדביקות אדם בבוראו ותמיד ה' לנגד עיניו באהבתו אותו והכל כלא נחשב נגד דביקותו ב"ה וציור מחשבתו בשכלים עליונים כי איך יתגאה בחושבו כי הוא חומר נפסד כל אוכלו כמעט רגע וימאס ויהי' קיא צואה וכל ענינו הכל דברים נבאשים ומוסרחים היותו נוצר מש"ז טיפה סרוחה עובר במעבר השתן וכן ענינו תמיד ויחשוב בבורא וצבאו למעלה כולם ברורים טהורים זכים מאירים בהירי' אין לפניהם שינה ויגיעה וקלקול כלל וכל פעולתם בלי שגיאה והלא יבוש ויכל' בגאותו וזהו ענין מושג בק"ש שמייחדים השם היותו אחד בכל קצותיו ויצייר שאין מקום פנוי כלל ובמה שלא נמצא בו דביקות אלהות ומה שאין בו מקום כבודו ב"ה וא"כ איך יתגאה בראותו כי הוא עומד לפני מלך אשר כל ברואיו אינם כדאים להזכיר שמו יתעלה זכרו לנצח וכן אח"כ בקראו אהבת ה' ודביקתו ושקידת מצותיו לילה כיום לא ימנע רגע היותו דבק בה' וקביעות אות שמו הגדול בזרועו וראשו ובדירתו להורות שבכל מעשיו ומחשבתו וישיבתו יהיה הכל בדביקתו ולא יפרד מהם וכן יקבע אותו בלבושו לזכור תמיד במצותיו ומזה יבטל גאות. אמנם בכל זה לא יבטל החמד' וראש החכמים שהיה גדול בתורה מכל החכמים ודבק בה' ומעשים טובים נתקלקל בחמדה כי מרוב חום בחכמה גורם חמדה כאשר ישכילו בעלי טבעים שטבע חום להוליד חמדה וטבע חכמה להוליד חום בגדר הטבעים כי לרוב לא תמצא חום בבעלי לבנה וכן לא שכיח בם חכמה לרב מיעוט כח חום. אבל זה יבוטל בזוכרו כי האדם הולך לבית עולמו ותמס כעש חמודו ועל מה יחמוד הלא להבל דמה וכל חמדתו כאין ולא זה ביום מיתה אלא בכל יום הוא אדם נפסד וכעין מיתה בשינתו ופסק כל החמדה כי אם יחמוד אדם הכל כאשר והיה בו שעה שתים יגיע עליו שינה ויקוץ בכל חמדה ויהיה מונח כאבן דומם ויקוץ כגבור מתרונן מיין ולא ידע אם יהיה מתענג או מצער ומעונ' אין הבדל ולכן מה יחמוד האיש הלא כל רגע מעותד למיתה וחסרון יכול להמנות וכבר האריך שלמה בספרו קהלת שהרב' מכל מיני תענוגי אדם לא חסר לנפשו מכל חמדה לבסוף ראה כי הכל עמל ורעות רוח ואדם הולך לבית עולמו והוא מאמר חז"ל אם פגע בך מנוול זה וכו' ויש בו שלשה מיני חשש עבירות ולכך אמרו אולי הוא מחסרון ידיעה ולכך משכהו לבה"מ ואי אזיל מוטב ואי לאו הרצון שהוא לא מחמת חסרון ידיעה רק הוא מחמת גאות וכבוד יקרא ק"ש ואי אזיל מוטב כי כבר כתבתי כי ק"ש מבטל הגאות רק אולי היצה"ר הוא מחמת חמדה וא"כ לא יועילו אלו שנים ולכך אמרו יזכיר לו יום המיתה ובשלש אלה ינצל מידי רב עבירות וביחוד מוטל עלינו בימים האלה לשוב אל ה' ולראות לשבור יצה"ר בכל מיני סגולות המועילים לבטלו הן בתורה הן בק"ש הן במיתה כללו של דבר ימים האלו הם ימי חפץ ועת רצון לה' וראוי מבלי לאבד רגע וכבר אמרו יפה שעה א' בתשובה ומע"ט בעוה"ז מכל חיי עוה"ב ויש להבין כי אין זה מסוג א' כי אלו אמר יפה שעה א' במע"ט משנים רבות מע"ט היה מסוג הענין וכן באמרו יפה נועם ותענוג בזה מן זה היה בסוג הענין אבל יאמר מה שאינו בסוג אחד ואמר יפה שעה א' בעבודת ה' בכל נועם ותענוג בעה"ב אין זה מסוגה. אבל הענין כי יש לאהוב ה' באהבה שלימה ולעבוד אותו בתכלית האוהב כאשר יעשה לאוהבו איזה נחת יערב לעצמו כאלו קיבל הוא כל הנחת שבעולם יהיה מתעדן בכל עדונים שבעולם כי אין נחשב לו דבר נגד שמצא מקום לנחת אוהבו וזהו לו בתכלית הנחת וזהו גדר האוהב השלם וא"כ האוהב לה' בכל לב ונפש כראוי יהיה לו יותר לנחת ותענוג כשעושה דבר לרצון ה' מכל תענוג שבעולם ובפרט לאוהב ונאהב הגדול כזה הלא עבדי מלך לעשות רצון המלך הנאהב אצלם ילונו בקיץ וחורף קור וחום ע"פ שדה וממש אין להם לאכול וזהו אמרם יפה שעה א' בתשובה ומע"ט בזה העולם כי בזה עושה נחת לה' וא"כ יהיה לאיש תענוג ועדן יותר מכל עדן בעה"ב כי בזה עושה נחת להקב"ה משא"כ בעה"ב שאין בו מצות ונחת לה' והאוהב השלם יבחר בנחת אוהבו יותר מנחת עצמו ולכך יהיה לאדם יפה לנחת בעה"ז. והנה בימים אלו הם ימי תשובה וראוי לאדם לפשפש במעשיו כאשר אמרתי והעיקר בגדר להתרחק מקצה לקצה במה שדש בעבירה כי אמרו בכל לבבך בשני יצרים יצר הרע והטוב והיינו כי לב האדם בו משכן נפש טבעי נפש בהמיי והיא נפש מסטרא דיצה"ר המפת' לאדם לילך אחר ההבל כמ"ש לעיל וכן משכן נפש מדבר שהוא אדם והוא ממה שבא לו מן השמים כדכתיב ויפח באפיו נשמת חיים והוא יצר טוב כי כל ענינו לטוב וצדיק גמור גובר עד שיצה"ר נעשה טוב והיינו נפש בהמ' נעשה נפש שכלי ואוכלו הכל למצוה אין בו פני' לחמדה כלל רק לחזק גופו ובפרט להיודעים כוונת אכילה שכולו הוא ממש כעין קרבן וזבח כי מעלה מדרגת חי למדבר וע"ז נאמר זה השלחן אשר לפני ה' וכן הי' אכילת קרבנות וקדשים כולו כליל לה' וכן כל מעשה צדיק זווג כולו לה' לקיים מצותו ואצ"ל בסודות נעלמים אשר אין כאן מקומו ולכך נאמר ויעתר יצחק לה' לנוכח אשתו ר"ל כשהי' מזווג עם אשתו לא היה פנייה רק בתפלה לה' לקיים מצותו וכן בכל חמדת הזמן הכל כליל לה' וחלבנ' נעשה קטורת מעלה ריח טוב ותמיד הפרש בין חי"ת לה"א כמו חמץ אותיות מצה רק ההבדל בין חי"ת לה"א זהו מסטרא דמסאבא וזה מסטרא דקדוש' וכן חלבנה הלבנ' זהו מסטרא דקדושה וזה מסטרא דמסאבותא אמנם קטורת הביא פני' יצה"ר לטוב וזהו מעשה קטורת בצדיקים שעוקדים יצה"ר לטוב נהפך הוא וחלבנה נתן ריח טוב ולכך כהן שלא היה צדיק תמים בקטורת נענש וזהו כי לא נהפך יצה"ר לטוב ונקרא אש זרה וצריך הצדיק האוחז בזה למעט המותרות כי אם ירבה וירדוף המותרות א"א להיותו כולו טוב ונקי כאמרם כל המוסיף גורע ולכך בלחם הפנים אמרו שהגיעו כפול כי בזה המיעוט משובח לזוז יצה"ר לטוב ולכך בקטור' נאמר כל שאור וכל דבש לא תקטירו ולא היה בקטורת דבש כי הוא מותרות כשאור ודבש ולכך נאמר אכול דבש הרב' וכו' אבל בינוני הולך בדרך ממוצע נותן פנים ליצה"ר לנפש בהמ' אוכל ונהנה מתאות המשגל וכדומה להנאת וחמדת הגשמי אך נותן פנים ליצ"ט מבלי לאכול כי אם דבר המותר ובזמן הראוי בשבתות ויו"ט אבל לא להרבות תענוגים בחול ולעשות ח"ו כל יומא כחגים ולא יתן לנשים זרים חילו ולא יתן עינו בנשים אחרות ויכרות ברית לעינו וכדומה בכל דרך ממוצע אשר ממש אין דבר בו מעץ הדעת טוב ורע וזהו כל עניני בינוני וצדיקי' הנ"ל הם האוכלים מעץ החיים ובינוני מעץ הדעת טוב ורע מתהפך מרע לטוב ומטוב לרע אבל רשעים ההולכים אחר יצרם ובעו"ה כל דבר שעושי' הוא הכל לפניה אחרת לגאוה לקנאה ולהכעיס לחבירו ולעשו' קורדום לאכול הימנו וכדומה אין לך דבר שאין לו בו פניה שלא לש"ש עושים מעשה זמרי ומבקשים שכר כפנחס והם עושים עין של מעלה כביכול כאין רואה ח"ו אלו שמהפכין יצ"ט ליצה"ר והם מגורשים לגמרי מג"ע וע"ז נאמר וקוץ ודרדר תצמיח ודרדר גימטריא ח"ת והם היו החתים שכל מעשיהם הי' לרוע והי' לקוצים ודרדר ולכך אמרה רבקה קצתי בחיי מפני בנות ח"ת דייקא שהם רשעים וע"ז מושל יצה"ר וס"א כמ"ש לעיל על לויתן שהוא מורה על יצה"ר ורשע שרוצה לכנוס בתשובה ולבוא לדרך ג"ע. אין הכרובים מניחים אותו כלל עד שהקב"ה חותר חתירה ממקום אחר בפתח אחר מה שאין הכרובים השומעים דרך הקודש יעכבוהו וזהו הפותח שער לדופקי בתשוב' וזה הב"ת צריך לחלק עצמו מבלי תת חלק ליצה"ר כי להכניסו בקדושה א"א וגם לעשות כעץ הדעת טוב ורע כבינוני הנ"ל ג"כ א"א פן יסור לרוע ח"ו כי כבר עלול לכך ולכן צריך להתרחק ולשמור עצמו מכל עניני יצה"ר מבלי לאכול כי אם לקיום הגוף ולהתענו' ובלי לעשות שום תענוג גשמי וכדומה באופן שיהיה יצה"ר ויצ"ט נפרד נפש שכלי מנפש בהמיי ויגרש נפש בהמיי בדד ישב עם נפש שכלי ואז הקב"ה יקרבו בימין צדקו ותומך תמימים ה' וזהו לב נשבר שנשבר הלבבו' יצר הרע מיצ"ט דדרשינן בכל לבבך כנ"ל אך ב"ת צריך לו להיות לב נשבר שנפרד יצה"ר מיצ"ט ולכך לב נשבר אלהים לא תבזה היינו ב"ת כנ"ל וזהו ענין תקיעות בר"ה כי כבר אמרנו בדרוש הקדום כי קול שופר הוא קול היוצא מן הלב והוא מורה על גימ"ל כתות אלו ולכך הוא ע"י נפיחת הלב בשופר שהוא מורה על ויפח באפיו נשמת חיים כי נפיחה באף הוא המו שופר כי אף הוא כעין שופר ולכך שופר מאריך לעורר מדתו שהוא מאריך אף ולכך שופר שהיא כעין חוטם וצדיקים כל לבבם הכל בכונה אחת כמ"ש והוא קול תקיעה שהוא קול פשוט והבינונים שהם ממוזגים ביצרם הוא בתרוע' כמ"ש עץ הדעת טוב ורע והוא תקיעה ושברים מורכב רע וטוב אבל ב"ת הם שברים לב נשבר ונדכה כמ"ש והנה אם תחלק מספר לב יהי' י"ו והוא וי ולכך בע"ת צריך לצעוק תמיד וי וי על עונותיו וכן אמרו בשברים גנוחי גנח ילולי יליל ואם כל זה תכלית התשובה נבחרת הוא אמרם ה"ד ב"ת באותו מקום ובאותו אשה שקשור בה ככלב ומ"מ עזב לעשות הרע ובזו תבינו כי במקום שאדם חוטא שם נברא משחית והוא שורה באותו מקום וכונן חיציו להשחית ולהתעות בני אדם וכמ"ש בפעור ששורה משחית בחטא ישראל לולי קברו של משה מתיש כחו וכן בכל עון באותו מקום בעו"ה נברא משחית המתע' להתעות האדם ולכך מוחה בזוהר מבלי לקבוע דירתו בבית שישבו בו רשעים כי הוא יחטא שם ולכך אמרו ה"ד ב"ת באותו מקום דייקא ששם חטאו ועונו פעלו משחית לחבל ולהתעותו והוא ניצל ממנו זהו לאות כי בע"ת גמור והקב"ה מסייעו ועוזר לו בלי יכשל בם ולכך אמר מקום שבע"ת עומדים אין צדיקים גמורי' יכולים לעמוד כי הצדיק אין לו כ"כ עוזר מה' בדרך נסיי וא"כ במקום ההוא ח"ו יהי' נפתה ע"י משחיתים האלה אבל בע"ת הקב"ה מסייע בדרך נפלא ונסיי ולכך ימלט ממנו:
<b>ואתם</b> אחיי ראו נא בעו"ה איזה בית אשר תבנו ואיזה מקום מנוחה לשכן בו לבל יהי' שם כנגע נראה בבית שהוא המשחית בחטאו ששור שם והיא הנגע צרעת ממארת נגעי בתים אשר משחית דבוק בקירת הבית ולכך אמר על חטאי אדם אבן מקיר תזעק וכפיס מעץ יענה שהוא אשר שורה סטרא דמסאבא ונראה בו הנגע ולכך עלינו לטהר המקומות והבתים בתשובה ביו"ד ימים אלו ואח"כ ונתץ הבית ילך מבית לסוכה כדי לטהר המקום כי שם צלו דמהימנותא קדישא ושם יהי' לו צל סוכה להגין ולטהר הבית ולכן צריך האדם מאוד לקבוע דירתו ביום ובלילה בסוכה והפליגו חז"ל מבלי לישן שינת עראי חוץ לסוכה כי בשינה יותר עלולים נגעי בני אדם להחטיא לאדם ולכך לע"ל שיבקשו או"ה לקיים המצות ואין מקום שאין בו חטא ומשחית מהם ולכך יתן להם ה' סוכה אולי שם ישובו ולכן השמרו נא בסוכה מבלי לחטוא שם בתערוב' אנשים ונשים בחורים ובתולו' שמחה של הוללת ושטות וח"ו לשחוק שם בקארטין או לדבר שם שום דבר נבלה אוי לאותה בושה מקו' צל סוכה אשר הוא טהור ופנוי מכל נגעי אדם ונגעי בתים לעשות גם שם חטא ועון ופשע:
<b>ובזו</b> תבין ג"כ מה שאמרו באותה אשה עפ"י מה שאמרו חז"ל מצוה לאכול ולשתות בעי"כ דיש להבין מה טיבו של מצוה זו מימי חשובה ומחר יהיה האות הזה לטהר אותנו מכל חטא ואיך יערב לחיך האוכלים והלא יותר ראוי לעורר עצמו בתשובה שלמה כראוי אבל יש לדעת מה טיבו של ר"ה ויה"כ שהוא כ"כ מופלג יו"ד ימים מר"ה ולא תיכף אחר ר"ה יה"כ אבל תדע שהתו' הקשו ר"א הקליר יסד בפייט רי"ה אופד מאז לשפט היום משמע דאדם נברא בר"ה שהוא ר"ח תשרי ובפיוט של חג הפסח יסד עתותי קיץ וחורף בניסן נברא והיינו כר"י דבניסן נברא העולם והתו' נכנסו בדחוקים ע"ש אבל צריך להבין ג"כ מ"ש בגמ' דמונין לשנים ושנות אדם מתשרי כר"א אבל לתקופ' מונין מניסן ויש להבין בממ"נ אי בתשרי נברא ימנו הכל מתשרי ואי בניסן ימנו הכל מניסן:
<b>אבל</b> הענין כך כי בודאי הענין מה שאמרו בתחלת בריאה בניסן או בתשרי הכונ' אי תליית המאורות היה בראש מזל טלה או בראש מזל מאזנים ומבואר במדרש רבה פ' בראשית כי קודם חטא אדה"ר הי' המאורות גלגלי' הולכים במהירות למאוד ואח"כ הולכי' במתינות למאוד בקלקול החטא ובזה יובן כי המאורות נתלו בתחל' ליל ד' במזל טלה כי הוא ראש למזלות ולכן ניסן ראשון לחדשים וגם ראוי שבו יתחילו המאורות להלוך ומשם יקחו דרכם אך מיהרו לסבב גלגל המזלות בהלוכן ממערב למזרח עד שנאמר הגיע יום הששי אחר חצות הגיעו המאורות למזל מאזני' שהוא תשרי ובזו יובן כי לתקופה שהוא תחלת מנין תליית המאורות מונין מניסן וכן יסד הקליר עתותי קיץ וחורף שהוא תלוי בסיבוב מזלות בניסן נעשו כי שם תליית המאורות אבל אדם שהי' ביום ו' הי' בתשרי כי כבר הגיע' בו ביום החמ' למאזנים וכן לבנה ולכך לשנות אדם מונין מתשרי כי באמת הי' ביום ו' תשרי כי החמה והלבנה הגיעו למאזנים וכן יסד הקליר אופד מאז לשפט היום כי זהו נעשה בתשרי ביום ו' וזהו ברור ואמת ומה עמקו מחשבת חז"ל ואיש בער לא ידע והנה מולד הלבנה שבאה בנקוד' מזל מאזנים הי' בשעה ט' ביום ו' ולכן אמרו בט' נצטוו ופירשו על קידוש החודש כי אז היה מולד הלבנה ולא שייך שית שעי מכסי סיהרא כי בג"ע ובפרט קודם חטא הי' האויר מצוחצח וקשת הראו' בהיר בשחקים והי' תיכף נראי' ויכול לקדש והי' אז ר"ה הואיל והמולד הי' בו ביום וא"כ אם תחשוב מן תחלת ליל ד' שנתלו המאורות עד ט' שעות ביום הששי הלכו המאורות כל י"א שעות וחצי מזל וששה מזלות מראש מזל טלה עד ראש מזל מאזני' הלכה בס"ט שעות שהוא ט' שעות ואז חטא אדה"ר אבל כבר נאמר במדרש שלא נתקללו ולא תלה חסרון עד מוצאי שבת כנודע וא"כ אם כל המזל הולך בי"א שעות וחצי שליש מזל מאזנים הולך קרוב לד' שעות וא"כ קרוב לשעה א' בליל' הכנסת כלה הגיעו המאורות בשליש מזל מאזנים שהוא עכשיו שליש חודש תשרי וכבר נודע כי בתחלת שבת עשה אדה"ר תשובה ואז נתקבל תשובתו ונקראת שבת תשובה כמבואר בתקונים וכן במד' כי שבת הליצ' בעדו ולכך שר אדה"ר מזמור שיר ליום השבת וקב"ה העתיר לו והושיט לו ימינו והט' אליו חסד וא"כ הי' זה בשליש מזל מאזני' עכשיו שהמאורות הולכי' לאט לאט ואינם מגיעים לשליש מזל עד י' בחודש ולכך בי' בו יה"כ כי אז כשהיו מאורות בשליש מזל מאזני' נתקבלה תשובתו של אדה"ר ומה שהיה אז תיכף ורצוף שעה שלשה וארבעה עכשיו הוא בימים עשרה ולכך יה"כ מוכן לסליחה וכן הי' בחטא עגל שהוא מעין חטא אדם הראשון כנודע וג"כ נתבשרו בסליחה ביה"כ ונקרא שבת שבתון כי הי' אז שבת תשובה והנה כל החטאים והמרי שרשו מן חטא אדה"ר כי נפל תחת עץ הדעת טוב ורע ונתדבק בנחש וזה ראש לכל עונות שעלינו לתקן סמוך ליה"כ כי הי' אז קבלת תשובתו חטא אדה"ר ועיקר תשובה כנ"ל באותו מקום ואותה אשה כי אם יהי' בע"ת סגור מבלי גשת במקום נשים כלל אין ראי' שנשבר יצרו כ"כ למנוע מן חטא אם יזדמן לו אשה ההיא שקשור בה ככלב וכן בשארי עבירות מי שחטא באכילות טריפות וכדומה ממאכלים אסורים אם ימנע עצמו ממאכל כלל וכלל אין זה בגדר באותו אשה אבל אם ימנע ממאכל איסור אף כי אכל ממאכלים מותרים הרי זה באותו אשה כי המאכל לפניו ומ"מ נמנע מאכילות אסורות וזהו ענין כי כבר אמרו במדרש כי המונעים מטריפות ומאכלות אסורות מביישים לאדה"ר שהוא לא נזהר בזה ולכך בעי"כ שרצונינו לתקן חטא אדה"ר ותחת שהוא אכל ושתה דבר איסור כי חוה סחטה ענבים ונתנה לו עלינו לתקן ולכך טבוח טבח והכן ואכול ושתה ומ"מ אנו נמנעי' מלאכול ח"ו דבר איסור ואפי' פקפוק איסור בלחם של נכרי וכדומה וראשונים היו נזהרים שלא לאכול רק חולין בטהר' וכן בשתי' רק מה שמותר בלי פקפוק ובכל זה נמנעי' מהמותרות כי ח"ו להרבו' באכיל' ושתיה עד שיהיו שכורים ח"ו ביום קדוש כזה וכל ישראל נמנעים מהמותרות אינם אוכלים רק לקיום המין ובזו מתקנים חטא אדה"ר כי במותר לנו נמנעי' ומכ"ש באיסור ח"ו וזהו תשובת המשגל והיינו באותו אשה והבן ולכך מאוד צריך ליזהר בימי' אלו באכילות דברי' המותרי' שיהיו בלי פקפוק כלל ובכל דקדוקי' שאפשר לדקדק כי הוא תיקון חטא אדה"ר שבעו"ה שלח ידו בעץ הדעת עולם התמור':
<b>והנה</b> כבר אמרנו כי ימי' אלו ראוי' לקבוע בתורה כי הוא סם חיים אבל באמת לבעלי תשובה כאשר אנחנו בעו"ה רובם ככולם צריך תפלה כי לולא תפלה ותחינה אין תורתינו מועיל כי במקום צואה התורה תועבה ונחנו מלאים צואה בעו"ה לרוב עונות ולכלוכים אבל בתפלה ירחץ ה' צואת בנות ציון ועיקר תפלה בהכנע' ושברון לבב אשר יאמר אדם לנפשו נפשי נפשי איך עכרתיך ועכרתני כי בת מלך את וממקום גבוה עדן גן אלהים היית במושב אלהים ישבת והנה שלחך אלהים בארץ למחיה להחיות עם רב ללקט נצוצות קדושה ולהעלות אסורי' מבור שבי ולזכך החומר להיות לאבן יקר ספיר גזרתו כעצם השמים לטוהר אשר בו תיטב הנער' בעיני המלך מלכי המלכים הקב"ה ועתה עכרתני ועכרתיך כי הנה ירדת מכבודך ואת אסור בזיקים שושנה בין החוחים וניטל ממך כל הודך והדרך ותחת אשר היה לך ריח כלבנון עלתה באשך ותסריח בסרח העודף למאוד אשר כל מחנות קדושים וטהורי' אשר היו תמיד סביב לך ינודו ממך ופניך רע קדורנית מלא נגעי צרעת זרחה פרחה במצחך מצח אשה זונה אוי לאותה בושה מה תאמרי כי יפקוד ה' אותך מה תענה כאשר תגיש למשפט וכרוז קרא בחיל סורו סורו אל תגעו בו דא עבר על פולחנא דמרא טב ליה דלא איברי ומה תעשי נפשי נפשי יאבד יום הולדת בו וטוב ממך הנפל בל חזה שמש אשר באת לאור יום וחשבתי לומר אחותי את למען ייטב לי בעבורך וחיתה בגללך באור פני מלך חיים והי' הטוב אשר ייטיב ה' לך ייטב לי ג"כ וכעת ארורה האדמה חומר גופי בעבורך סר צלמיך צלם אלהים דיוק א דמלכא קדישא מעליך ואת משכן קאת וקיפוד ונאות מדבר אשר שם הרגיע' הלילי' ושעירי' ירקדו שם וי איך יהי' לשברי רפואה אם לא בחמל' ה' כי רבו רחמיו וכאשר יתאונן האדם חי גבר על חטאיו בזה בשברי לבב ונמיכות רוח הלא ירחם ה' ואז תורתו מתקבלת ובזוהר הקש' הא אין להתפלל אלא מכח חדוה דבמקום עצבות לית השריית רה"ק ושם ינוח סטרא מסאבא וא"כ בע"ת דהוא מלא עצבות כי איך ישמח בזכרו בשברו וכאבו נעכר הלא אין מנחם לנפשו כי אם בעצב ולב נשבר ונדכ' ראשו בין ברכיו בזכרו על מעלו אשר מעל בה' וא"כ איך אפשר להתפלל ואיך ישמע ה' ויפנה אל תפלתו והאריך ע"פ הסוד וסתרי תורה:
<b>ומה</b> שיש בו להמתיק הענין בנגלה הוא כך דאמרינן פ"ק דחגיגה במה שהקש' הגמרא על האי קרא במסחרים תבכה נפשי כו' ע"ש מחלק הגמרא בין בתי גוואי לבתי בראי אצל הקב"ה בבתי בראי לית עצבותי' וחדוה במקומו אבל בבתי גוואי כתיב במסתרי' וכו' כי בכל צרותינו לו צר כביכו"ל הרי כי התפלה ההולכ' מלמט' למעלה עוברת דרך בתי בראי ומשם לבתי גוואי לגשת לפני ה' שומע תפלה ובבתי בראי שם שרי' חדוה ולא עצבות כלל לבל יהיה מקום לסטרא אחרא להתדבק כמ"ש כי מקום עצבות הוא מקום לילית מרה שחורה ואין אור וא"כ העומד בעצבות א"א לתפלתו לעבור דרך בתי בראי ולבוא לבתי גוואי כי שם שכונה חדוה ולא עצבות ולכך אין תפלתו מקובלת אבל בע"ת הקב"ה לרב רחמיו על כל מעשיו אשר חושב מחשבות לבל ידח ממנו נדח חותר חתירה לקבל תפלתו דרך בתי גוואי במסתרים מבלי לעבור דרך בתי בראי ושם מקובל העצבות כנ"ל וזהו הרצון מה שאמרו הקב"ה חותר חתירה לבע"ת לקבל תפלתו והיינו לבל ילך דרך המלך דרך בתי בראי לבתי גוואי אך בע"ת יש לו דרך אחר ותמיד תפלתו דרך חתירה לבתי גוואי בלתי בתי בראי ואז ה' מקבל תפלתו אף שהוא בדרך עצבות כי שם במסתרים ה' מתעצב עמו ובצרתו לו צר כמש"ל:
<b>ולכן</b> יש לנו לראות בעמדנו לתפלה איך לעשות אשר ירצה ה' בקול תפלתינו והעיקר בי"ח ברכות ולא כאותם המצפצפים והמהגי' באמירת תהלי' וכהנ' ע"ב פסוקים ותחינות ובקשו' לרוב וכל המוסיף גורע בלי כונה אשרי האיש המתפלל בכונו' הלב י"ח ברכות וזה יותר לרצון לפני ה' מזבח ומנחה ואין רצוני כעת לומר כוונת אשר כל קוץ וקוץ יש בו מסתרי תורה וסודות מרכבה קדושה צרופי שמות מכל העולמות לפתוח תרעין ולפעול ולעלות לגבוה מעל גבוה שומר רק נאמר פשוט בכונת הדברים בפשוטה בכל ברכה וברכה מה יש לו לשום אל לב באמרו וזהו נמסר לכל אדם כי בברכה ראשונה באמרו:
<b>ה'</b> <b>שפתי</b> <b>תפתח</b> ישים בלבו כי הקב"ה שם אלו שפתים שומרי' לפה ולשון לבל ידבר דברים בטלי' ויהיו סגורי' מאין יוצא ובא כאיש אשר שם שומר למקום אשר בית נכותו שם והיש יותר בית נכות מן הלשון אשר החיים והמות תלוים בו והשפתיי' שומרי' ואינם ראוים להפתח כלל כי לא מצאתי לגוף טוב יותר משתיקה והם דלתים סגורי' ואינם ראוי' לפותחן אלא ברצון ה' לפתוח אותם לתורתו וכל דבר חפץ חפצי שמים ולכך אמרו בעלי נוטריקון אדני במלוי אותיותיו אל"ף דל"ת נו"ן יו"ד בגימטריא תרע"א שאז השערי' נפתחי' להתפלל וע"ז נאמר פתחו לי שערי צדק אבא בם וכו' כי שפתים הם שערי' אם הם לעבודת ה' הם שערי צדק והם שומרי' לפה וא"כ מי הוא איש אשר יש לו קצת בינה אשר לא יתן אל לבו להתפלל ולהודות לה' אני צריך תפלה מה' שיפתח שפתי ואיך אני פותח שפתי כל היום בדברים בטלים נבול פה לצנות שקרנות גנות חבירו לה"ר רכילות ומסירות ובוטה לחבירו כמדקרת חרב הוי וי מה יענה איש כזה ומה יאמרו מ"ה הלא יצחקו לו ויאמרו חסר לב קרא לו להתפלל מבקש מה' שיפתח שפתיו וכל היום שפתיו חומה פרוצה שפתי חלקו' ודברי רמי' ואין דומי' לו כל היום בראש המיות יקרא וקרא זא"ז בדברים בטילי' ולשון תרמית ולכן זאת ישים על לבו שפתי לא יהי' נעות רק לדבר חפץ ואז יפה יאמר ה' שפתי תפתח והם באמת שערי צדק לבוא בם להודות לה':
<b>והנה</b> יכרע בברוך ודרך כלל בכל הכריעו' הענין נגלה לכוף קומתו לעפר כי ה' משפיל גאים ומגביה שפלים ולכך זוקף בשם וישים ללבו בזה הכנעה והעיקר כמ"ש בדרוש הקדום כי יש לאדם לראות מקום שילך אל עפר כי עפר אתה ואל עפר תשוב ושמה ינוחו יגיעי כח ומשם יעלה נשמתו לה' ולכך אמרו כל זמן דלא בלוי גופא בעפרא לית נשמתא סליק למעלה וזאת הכריע' לעפר ישוח נפשו ומשם יעלה לה' בצרור החיים ולכך זוקף אח"כ בשם ולכך אמרו מאן דלא כרע נעש' שדרו נחש והוא הטעם כי נחש עפר לחמו והוא דלא שח לעפר נעשה נחש אשר עפר לחמו ויאמר בברוך וכו':
<b>האל</b> <b>הגדול</b> <b>הגבור</b> וכו' וכאשר ישים ללבו גדולת הקדוש ברוך הוא וגבורותיו ונוראותיו והוא אשר בחר בנו לעבודתו וליראתו ותורתו ברי' שפלה ונבזה תולעת ולא איש איך לא ישמח ויגיל מאוד וזהו השמחה אשר יש בהתחלת התפלה באמרו גומל חסדים טובים וזוכר חסדי אבות וכו' יש ליתן אל לבו וכמה ראוי לבן אדם להיות חונן במעשיו וחסיד בדרכיו להדמות לקצת דקצת למדות הבורא ית' שמו לזכור לאדם טובתו שהטיב לו ואל יזכור לו שהרע לו כמדת הקב"ה זוכר מצות ומע"ט ומעביר נושא עון וראוי לתפוס מדתו של אברהם אבינו שהטיב לכל ופרסם מדתו של הקב"ה וטובתו בעולם והכריז יחודו של מקום וקבע דת אמת בפי כל הבריות וכן ראוי לכל אדם ואיך יעיז איש לומר מגן אברהם והוא אינו שם על לב ללכת בעקבותיו לרחם כל נדח ולפקח בכל עסקי כושל ולקבל מה שיקרה לו מה' באהבה אף שצריך להיות נע ונד בארץ ויקרהו צרות רבות כמו שקרה לאברהם והי' עם כל זה תמים עם ה' באמת ולב תמים וזהו מה שיש לו לשום אל לבב בברכה ראשונה ברכה שניה:
<b>היא</b> ברכת תחיית המתים כבר אמרנו בדרושים הקודמי' שקבלת תשובה מחוטא הוא מגדר תחיית המתים כי רשע בחייו קרוי מת וכאשר ישוב הרי זה בכלל מחיה מתים ולכך יש לו להתפלל שהקב"ה יחיהו ויקבל תפלתו וכאשר אדם חוטא סר נשמתו ויתפלל להקב"ה שיחיהו בטל של תחיי' המתים וכאשר אמרנו כי הטל הקב"ה מוריד בלי התעורר' דלתתא וכן מזכירים הטל להוריד אלינו ולהחיותינו בשפעת קדשו ולכך בברכת תחיית המתים יהי כונתו להחיות בזה העולם ובתחיית המתים ויתקע אמונת תחיית המתים בלבו באמונה שלמה כי דבר ה' לא ישוב ריקם שהבטיח לנו להקיץ בקברינו ושם יהיה עולם התיקון בתכליתו וע"ז יצפה ויקוה האדם וזה מעורר להאמין בבריאות יש מאין שהוא מעין תחיית המתים ומתחלה היה מחשבות ה' לעשות לאדם ראש לכל הברואים אבל בחטא נאמר מות תמות יורד ממדרגתו אבל מחשבת ה' לעולם תקום ולכן בתחיית המתי' יחזור האדם למדרגתו ויהיה ראש לכל מלאכי מעלה כדכתיב כעת יאמר ליעקב ולישראל מה פעל אל וע"ז יקוה איש בתכלית השמחה לשלמות הזה ויתקן עצמו במה דאפשר כדי שיהי' ראוי לכך:
ברכה שלישית:
<b>אתה</b> <b>קדוש</b> בו יתקדש עצמו וישים אל לבו כמה רעש וחיל ורעדה יש למלאכי שרת טרם יאמרו קדוש לה' ואיך יוציא מפיו קדושת השם בלי אימה וחלחלה והבנה וכמה הכנו' עושים מהם טרם יצא קדושת השם מפיהם ואיך לא יטהר ויתקדש האדם עצמו טרם יוציא קדושת השם מפיו ובאמרו אתה קדוש ישים ללבו לקדש שמו הגדול ית' ברבים ולמסור נפשו על קדושת שמו וקדושת תורתו אפי' ח"ו אערקתא דמסאני מבלי לעבור ויתאו' לזה לקדש שמו כאשר מלאכי שרת מקדשים שמו בחיל ורעדה וגיל כן יהי' באדם ויכון עצמו בשמחה שהגיע למדרגה לקדש שמו הגדול ברבים ויתאוה לזה שיזכה לכך להיות נמנה בין מלאכי מעלה לקדש שמו ולהיות עד נאמן בנפשו ודמו שה' אמת ותורתו ודתו ודת ישראל אמת ואין זולתו וגם ישים ללבו לקדש עצמו במותר כדאמרינן במדרש שני קדושות מסר הקב"ה לישראל וא' נשאר לה' לבדו וכן יסד הפיוט שנים בראש בנים שוכנים וא' בראש מלכם מתקנים והענין כי מלת קדוש פי' נבדל משאר כמו קדש לי פטר רחם פי' נבדל משאר וכן כלם ולכך נאמר והתקדשת' והייתם קדושים ופי' הרמב"ן שלא יאמר אדם ארבה בתענוגים המותרים יום ולילה בשר ויין ודגים וברבורי' אבוסי' ומשגל נשים וכדומה וא"כ הרי זה נבל במצות התורה אבל בא הצווי שיהי' קדוש נבדל מן המותרו' ולא יאכל רק לשבעו לא יבעל רק להנצל מהחטא ולקיים מצות עונה ולקיום המין או למען שלא תזנה אשתו כדכתיב ופקדת נוך ולא תחטא וזהו הנקרא קדוש נבדל מהמותרו' וע"ז בא הצווי והתקדשתם ומי שאינו עושה כן הרי עובר על מ"ע הכתוב בתורה ולכך שוטים שבעולם חושבים האיש הפרוש במקצת מבלי לילך אחר רבוי התאות לחסיד ואמרו זה עושה יותר מכפי הדין וזה שקר כך שורת הדין ומ"ע של תורה כמ"ש וזהו קדושה אחת נבדל מן המותרות והחטא וכן יש צדיקים בישראל ת"ל ועוד קדושה שניה נבדלים מטבע שיכולים לעשות נסים ונפלאות חוץ לטבע כי המה נבדלים מטבע ולמעלה מטבע ולכך נאמר באלישע איש קדוש עובר עלינו שהי' עושה ניסים ונפלאות וזהו ג"כ שכיח בישראל נביאים וצדיקים כנודע בספרים אבל קדוש' שלישי' נבדל מכל גשם ולא ישיגהו כמה ואיך ומה ושום דבר בכח ופועל זה לא יתואר בו בלתי ה' סיבת כל הסיבות ועילת כל העילו' לבדו וזהו שאמרו ששני קדושות יש בישראל וא' בה' לבדו וא"כ באתה קדוש יש להכין עצמו בקדושה לפרוש מן המותרות ולקדש עצמו במותר לו ויהי' נמנה במחנה קדושים ובאמרו.
<b>אתה</b> <b>חונן</b> שהוא התחלת תפלה ובקשה ישים ללבו כי ראש לכל תפלה היא בקשת דעה וכן עשה ראש חכמים לא שאל אריכות ימים ולא עושר כי אם חכמה כי באמת זהו עיקר בריאת אדם ואמרו במדרש כשרצה הקב"ה לברוא אדם אמרו מ"ה מה אנוש כי תזכרנו וכו' א"ל הקב"ה חכמה יתירה יש באדם מכם כשנברא א"ל מה שמך א"ל אדם א"ל ראו כי חכמה יתיר' יש בו ע"כ ויש להבין מה חכמה יתירה יש באדם מורכב בחומר עלול לטעו' ומקרי זמן ופגעי זמן וכל חכמתו בנוי על החושי' כנודע שהם המולידי' המושכלו' הראשונו' וממנו יולדו תולדו' וכבר מבואר כי החושי' הם טועים על הרוב וכאשר בארתי במקום אחר אל בינתך אל תשען כי האדם מיועד לטעו' ולשגיא' ושכלים נבדלים הם מנוקים מנוקים מכל טעו' וחומר העכור לא יבא בם והם שוכנים באויר למעלה וא"כ מה נאמר במלאכים שהם טהורים וקרובי' אל ה' וכבוד ה' עליהם חופף ומה שייך שיש חכמה באדם יותר מבהם. גם תמוה מה זה האות שקרא עצמו אדם וכי יש זה כ"כ רב מהחכמה להיות שנוצר מאדמה אבל ענין כך מ"ש אשר יצר את האדם בחכמה כי חכמת הבורא לא יצויר בבורא שכל נבדל ויצור נחמד ונפלא כי כך מחייב ממש טבע העיל' שאין לו סוף ואין לו סיג ח"ו שיעלול שכל נבדל גדול ונורא ממש שלם ולא יחסור לו אלא שזה עילה וזה עלול זה יוצר וזה יצור אבל חכמת הבורא ניכר יותר באדם שהוא קטן הכמו' ויוצר הכל שהוא אין סוף לגדולתו ורוממותו נפח באפיו נשמת חיים באדם שהוא יציר קטן ממש כנקוד' נגד הגלגל כך ערך בני אדם נגד מלאכי מעלה כי נגד הבורא לא שייך ערך וענין כלל וזהו חכמתו וגדולתו שיצמצם כחו יתברך בנפיח' באף בן אדם כ"כ דבר משוער ומוגבל ומצומצם ובזו יוכר גדולת וחכמת יוצר בראשית הן בקטנות כמותו הן בשפלו' מעשיו ואיכתו היות קרוץ מחומר וידבק בו רוח אלהים אשר נפח בו יוצר הכל ואמרו הנופח ממה שבעצמו נופח ולכך אמרו כי הנשמה חלק אלוה ממעל ועיקר החכמה נפלאות ה' כי כבר העידו כל בעלי הטבעי' וכאשר אמרנו בדרושים קודמים כי אדמה לא ישונה בשום זכזוך שבעולם לשנו' איכת' ואם ע"י חכמת אלקימ"ה יעשו שיהי' מזוכזך כעין ספיר כאשר אחד עשה כן בפראג אצל השר א' ועש' ע"י לאברא"טרום שלו שאבן מעפר ארץ הי' מזוקק וזך כספיר ואבן בדולח מ"מ זהו באמת תכלית אדמה וכך הי' קודם המבול אבל שיהי' נעשה מאדמה ענין אחר א"א בטבע וכבר התחכמו רבים והתפארו שביכלתם לעשות כן ושקר נחלו ומעשיהם יהי' רק אחיזת עינים למי שאינו בקי בשלמות בחכמת אלקימ"ה הנ"ל אמנם האדם אף שהוא חומר ע"י נשמה שלו מתהפך החומרי לרוחני ונעשה מעפר גשם החמישי ויותר נכבד וממש נעשה שכל נבדל כאשר ידוע כי מעט מהחומר שבא אל הקבר אבל עיקר מהגוף נדבק בנפש ונשמה והיא ההולכת עמה לגיהנם וג"ע והיא המקבלת צער ונועם כי הגוף הולך עם הנשמ' והוא דם חיוני ובזה מיושב מה שצעקו המינים אם השתות שהוא הגוף ויסוד אדם יהרסון כי ירקב בקבר צדיק מה פעל שיגע בעה"ז בתורה ותעודה ולעה"ב הנשמה תחת עדן והגוף כלה ענן וילך אבל שקר בפיהם כי עיקר הגוף הולך עם הנשמה בצער ועונג וזהו האדם באמת ויותר שהאיש צדיק יותר גופו זך ונהפך לרוחני עד מעט שבמותו נבלע ונרקב בקבר ויתרו נסע עם נפש לחיי נצחי ומשה לרב זכותו כל גופו היה ממש נהפך לרוחני והי' זך כשחקים ולא נבלע ונרקב בעפר להיות כי כך היה גזירת המקו' אל עפר תשוב וכל כמה דלא בלע גופא בעפרא אין הנשמה כ"כ ברום גבוה ולהתבלע בעפר הזה ע"פ האדמה א"א כי הגיע גופו ממש למדרגת גשם החמישי ולכך ברא הקב"ה בערב שבת סמוך לשבת כאשר נגזר על אדם שאל עפר ישוב ברא קבר למשה רבינו שהוא עפר אחר כעין עפר למעלה ג"כ כמו גשם החמישי ושם נקבר ולכך לא ידע איש את קבורתו להיותו גשם חמישי ולא ישיגהו ובזו תבין מה שהקש' שכבר גדר הפילסוף בהגיון בגדר השמות כלי שיש בו דבר חשוב ושפל שלא יחול השם על השפל כ"א על הנכבד וזהו פשוט וא"כ אדם שהוא מורכב מחומר שהוא הגוף והצור' עצמי' שהוא צורה שכלית נפש רוחני וא"כ איך יקרא אדם שהוא ענין אדמה ולא יקרא שמו על שם הנפש שבו שהוא דבר עיקרי ונכבד ורבים מפילסופים שפקרו ע"י כן בהשארת נפש וצורה עצמית תהיה עונותם על עצמותם אבל הענין הוא כי כל פועל שיפעל כלי וחפץ יקרא שמו על מבחר פעולתו ולא על מבחר עצמות הכלי וגם השם על כונת הפעולה ד"מ אם כוונת הפעולה לחמם יקרא שם חימום כמו תנור שהוא מלה מורכבת מאור והוא תן אור והאל"ף נבלעת במבטא והיות מבחר הפעולה וחכמה נפלאה להפך האדמה לרוחני ונפש צורה נבחר מגשם חמישי וגם זה כונת הפעולה ותכלית הבריאה מבורא י"ת להגביה שפלים כמדתו ולהוציא יקר מזולל לעשות אדמה גשם חמישי ורוחני נקרא אדם בשם אדמה כי זה חכמת הפעול' וכונתו להפוך אדמה לרוחני וזהו תשובת הקב"ה למ"ה חכמה יתירה יש באדם הרצון בבריאת אדם ניכר חכמה יתירה מהבורא יותר מן בריאת מ"ה ולכך אמרו יוצר אדם בחכמה כי בו ניכר חכמת הבורא בכל אופן כמש"ל ונתן ע"ז מופת בשאלו לאדם מה שמו קרא עצמו אדם ייחס עצמו אחר חומר השפל ולא אחרי נשמתו חלק אלהים ממעל זהו חכמה מפוארה וכונת הבורא לקשר ולהפך חומר ליסוד החמישי ועצם השמים לטוהר כמש"ל וזה נכון וא"כ כל בריאת אדם לחכמה ודעה שזהו עילתו ולכך אמרו אתה חונן לאדם דעת לאדם דייקא והוא במתנת חנם כי מה ראה בורא עולם ליתן להאדם מהאדמה דעה לדעת בשמים ממעל וכל אופני מרכבה וכסא כבוד ינחילו לדעת כל צרופי שמת שבהם יצר העולם מה רבו דדי חכמה אשר ירוהו ללומדים והוגים בכל עת אין זה אלא חמלה ית רה לאין סוף וע"ז יוריד אדם כנחל דמעה ולבקש דעה מה' במתנת חנם ויכוון ובפרט בחורי למודי ה' שיתן להם הקב"ה לב מבין בתור' ופתוח לתורת אמת ולא של שוא ח"ו לשם גאוה וקנטור חלילה כי איך יבקש מה' ליתן לו דבר שאינו לרצון לפניו וכי מבקשים מב"ו דבר שיהי' לו אח"כ שלא לרצון וכי יאמר איש תן לי מנה כדי שאוכל עי"כ לקנות פטיש ורחיים ועי"כ לא יוכל הוא לישן כל הלילה וכיוצא בדברים האלה ואף זה כמוהו איך יבקש תן לי דעה כדי שעי"כ אתגאה ואשתרר על צבור שלא לש"ש ואהי' שמח בהעדר חכמה משל חבירי ומתכבד בקלונם ואהי' אוכל לטמא הטהור ולהסביר לו פנים מה שכל דברים אלו המה רעים בעיני ה' למאוד לכן יכוין שיהי' חכמה ודעת הכל לש"ש ולא ח"ו כחכמת דואג ואחיתופל שע"י עוצם חכמתם ירדו שאולה ועליהם נאמר יוסיף דעת יוסיף מכאוב לא כן הבקש' נכונה כ"א שיהי' החכמה של אמת וישים כונתו על בניו וצאצאיו שיהי' כלם בני תורה ואם זוכה לתלמידים יהי' כונתו על התלמידים שיהיו שלמים במדע ויראה ולא יהי' למודם שלא לש"ש לשם יוהרא וקנטור ח"ו וישים לבו להתפלל שירבה דעה בעולם ויהי' בישראל ת"ח רבים כי זה סימן לביאת משיח כמבואר בזוהר דדור דעה שהי' בימי משה יהי' בימי משיח וכתיב ומלאה הארץ דעה וכו' וכשאומר ברכת
<b>השיבנו</b> וכו' יתפלל מאוד שיאיר ה' עינו בתשובה כאשר אמרנו אין בעפר משלו של יצה"ר רק בסיוע הקב"ה ומכ"ש בע"ת שכבר נשתקע ונפל בידו והרי הוא שבוי אצלו והקב"ה פודה שבוים וזהו שיתפלל על עצמו ועל כל ישראל שיתן ה' להם לב טהור ויתחדש בקרב' רוח נכון כאשר אמרנו כי הוא הפותח שער לדופקי בתשובה וכן דרכן של בע"ת כשמתחילין להתחרט הקב"ה מוסיף עליהם רוח טהרה למאוד לחזור בתשובה ואח"כ כביכול לנסותם הקב"ה מסתיר פניו מאתם ומושך ידו הפשוטה לקבלם אחור ולכך הרבה שנזורו אחור ושבים אל קיאם אבל בע"ת גמור צריך לפשפש ולרדוף אחר ה' בכל לבב ומבלי לזוז בכל אופן ואפי' אח"כ באים עליו יסורים ורוב פעמי' בע"ת עשירי' ירדו מנכסיהם וכל זה לא ישוה לו וזהו מאמר שלמה בשיר השירים דודי שלח ידו מן החור כביכו"ל ימינו פשוטה לקבל שבים דרך חור וחתירה שחתר תחת כסא כבוד לקבל רשעים בתשובה וזהו החור ועי"כ קודם הי' שבוי ועבד לס"א ועכשיו נעשה בן חורין ע"י חור הזה ששלח ה' ימינו ולמה הי' זה כי מעי המו עלי כי לבו הי' דוי ומתחרט על רחוקו מה' ומשתוקק לשוב אל ה' בכל לבב וקמתי אני לפתוח לדודי וידי נטפו מור כלומר שאוחז בתורה ובמע"ט ותפלה וצדקה כי זה ענין מבע"ת ופתחתי אני לדודי שפתח לבבו בפתח התשובה ודודי חמק ועבר כאשר אמרנו כי ה' מסתיר עצמו לנסותו וכו' ולכך בא לכלל יסורים כאמרו מצאוני השומרי' הסובבים בעיר הם מארי דדינא הבאים לגבו' חוב והמה גבאי' המחזירים תדיר בכל יום כמבואר במשנה דאבות הכוני פצעוני כו' וזהו יסורים שסובל ובע"ת האמת מקבל הכל באהבה ומצדיק הדין על עצמו ולכך נאמר השבעתי אתכם וכו' אם תמצאו דודי מה תגידו לו כי חולת אהב' אני כי מקבל הכל באהבה וחיבה לרב אהבתו ולכן יתפלל בברכה זו שהקב"ה יושיט לו ימינו לקבלו בתשובה והוא השרביט הזהב אשר יושיט לו המלך וחי ואף שיחזור הקב"ה ימינו לאחור כנ"ל יהיה עומד בתומתו לשוב וע"ז יהי' כונתו ולא לו לבדו כי אם לכל ישראל ובברכת
<b>סלח</b> <b>לנו</b> וכו' ישים ללבו להתחרט בכל לב על עונותיו ופשעיו ולהצדיק הדין לה' על כל אשר יסרהו ה' כי אין אדם שאין לו יסורין רק שאינו נותן על לבו שיסורים באים לעונש רק תולה הכל במקרה אבל באמת יש ליתן ללבו שהכל בשביל עונש חטאיו ולהצדיק הדין ולומר ואתה צדיק כי צדק' עשית אתי שיסרתני בזה העולם של שוא והבל עונש חמור הראוי לעה"ב בבושת הנצחיי היש צדקה יותר מזה ויתחרט מאוד מאוד על חטאיו ולא באמירה בעלמא ובעו"ה כשאדם חוטא א' או פעמיים עדיין הוא בבחינת בן להקב"ה אבל כשריבה לחטוא אלו הי' בבחינת בן יהי' נדון כבן סורר ומורה שמתרין אותו א' או ב' פעמים ובפעם שלישי נסקל בב"ד ובחמלת ה' מוריד אותנו ממדרגת בן למדרגת עבד ועבד שאינו שומע בקול אדוניו אין לו חטא משפט מות כ"כ כ"א אוסרי' אותו בשלשלאות של ברזל וכדומה מהצער וכן קרה לנו בעו"ה ונודע כי השב על דבר פעמיים ושלש יקר' פושע כמבואר בגמ' דביצה בהאי סמי' דלא הניח ע"ת פעמיים ושלש דאמר לו פושע את וזהו כונת אמרינו סלח לנו אבינו כי חטאנו כי אז אנחנו עדיין בבחינת בן לאב ומחל לנו מלכנו כי פשענו כי אז אנו יורדים ממדרגת בן רק במדרגת עבד והוא מלכנו ואדונינו ולא אבינו ויש הפרש בין סליחה למחילה כי סליחה לגמרי אבל מחילה עדיין צריך יסורים ועל הרוב להתגלגל וזהו שרמזו חז"ל גלגול מחילות והבן ולכך בברכה זו צריך להוריד כנחל דמעה לה' שירבה לסלוח וימרק עונות לא ע"י יסורים קשים כדי שלא יהיה בו ביטול תורה ותפלה בברכת
<b>ראה</b> <b>נא</b> וכו' יתפלל על גאולת ישראל ולא יהיה כונתו לגאולה כדי שנהי' שרים וחורי ארץ ויהי' כל טוב ארץ לנו כאשר באמת יהי' כן כי ח"ו דבר ה' לא ישוב ריקם אפילו קיצו דקוצו של יו"ד אבל מ"מ לא יהיה כונתו בשביל כך כי מה הוה לאדם בכל טוב הזמנים הלא בין לילה הי' ובין לילה אבד רק כל כונתו יהיה להשגות שלמות אבל העיקר בשביל קדושת שמו הגדול הנקרא עלינו לבל יתחלל בגוים כמאמרם איה אלהיהם וכדומה מהחרופים וגדופים אשר יחפאו על ה' דברים אשר לא היה וזהו עיקר שמחתנו בהגאולה אי"ה אשר ידעו העכו"ם כי שקר נחלו וכי ה' לבדו מלך על כל הארץ ואלהי ישראל אמת לעד וזהו וגאלנו מהרה למען שמך דייקא ויתפלל אף שאין אנו כדאי' לגאולה הלא הקב"ה בידו לעשות חוץ לדרך הטבע שהרי אצל הקב"ה אין הבדל בין הטבע או חוץ לטבע אבל הכל לפי הדין כי הטבע נמשך מהדין כמ"ש כי אלהים בגי' הטבע פ"ו ולכך כשעושה הקב"ה בדין היינו לפי הטבע אבל כשעושה חוץ לדין היינו חוץ לטבע והקב"ה לרב רחמיו משבר הטבע ועושה לפנים משורת הדין ולכך בים נדמה כגבור מלחמה כי ישראל לא היו כדאים לנס זה כי היה אתם מסכה צרה כמבואר במדרש רק הקב"ה עשה למען שמו הגדול נס חוץ לשורת הדין והיינו חוץ לטבע כמ"ש כי זה בזה תלי' ולכך נדמה כגבור ולכך אנו מתפללים שיעשה אתנו בגבורתו וידו החזקה נם חוץ לטבע ושורת הדין כי בעו"ה אין אנו כדאי' לגאולה וזהו מאמרינו כי גואל חזק אתה היינו חזק לעשות חוץ לטבע ויתן אדם ללבו כי בכל יום נעשה גאולה וקב"ה שומע תפלות ישראל ובפרט תפלות רבים דאינה נמאס' רק בכל יום עומדים עלינו לכלותינו והקב"ה מצילנו מידם והוא הגאולה הנעש' בכל יום ורגע כמאמר דוד אלהים עזבו רדפו ותפשוהו כי אין מציל ובכל יום עת צרה ליעקב ח"ו לאבד שם ישראל וזכר יעקב ובתפלתינו ה' מרחם עלינו ומפיר עצתם וגואל אותנו מידם ואין לאל ידם לעשות כליה ח"ו בישראל כהבטחת הבורא ית' שמו הנאמן בבריתו ולכך קבעו מטבע גואל ישראל לשון הוה ולא יגאל לשון עתיד ולא גאל לשון עבר רק גואל לשון הוה שבכל יום גואל פודה ומציל וא"כ יש לאדם לשים על לב בעמדו לתפלה כי הוא עת צרה ליעקב ורבים לוחמים לנו מרום לכלות ולאבד שארית יעקב ח"ו ואם הוא עת צרה גדולה כזה איך לא יתפלל על הפדות והגאולה בשום לבב ובדמעות שליש כי הלא כפסע בינו לבין המות וכאשר התפלל וראה כי עבר היום ולא נעשה מחשבת צרי ואויבי יהודה וישראל ישמח ישראל בעושיו כי שמע לתפלתינו ופנה אל תפלת הערער ויתן הודיה לשעבר ומתפלל על יום הבא כי בכל יום ובכל שעה כך ונתקיים התוכח' בבוקר תאמר מי יתן ערב וכו' והיו חייך תלויים לך מנגד ולכך יש להרבות תפלה על הפדות והגאולה ויתן אל לבו להתפלל על נדחי ישראל הגולים ונדחים שירחם ה' עליהם ויפרוש עליהם כנפיו כנפי ישע להושיעם ולפדותם מיד צר:
בברכת
<b>רפאינו</b> וכו' יתפלל בעד כל חולים שהם בתוך העיר ויכלול כל חולי ישראל וישתתף עמם בצערם כי הלא הכל נפש א' וגוף א' ואם חלה א' מישראל הרי קצת מאיבריו חולי' ולא יאמר מה איכפת לי אינו קרובי וגואלי ח"ו ראוי להתפלל בתום לבב בעד כל חולים יהיה מה שיהיה ומי שיהיה כאלו ח"ו בניו או אחיו חולים הלא ירבה להתפלל ולשפוך שיחו לפני ה' צאו וראו מה אמר דוד על שונאיו שקמו עליו להדיחו ממש מקהל ה' ואמרו שאסור לבא בקהל וא"כ הוציאו דבה על כל זרע קודש שבט יושר זרע עמוסים שרש ישי בית הלחמי העומד לנס עמים וממש לא נתן למחילה ומ"מ אמר ואני בחלותם לבושי שק וכן ראוי מאוד להתפלל על כל איש ישראלי הן מפאת שאין לך איש מישראל שאין לו חלק ויד במצות וחיתה נפשו בגללו ואם הוא רשע גמור פשיטא שיש להתפלל עבור בריאותו לבל ימות חייב וא לי כאשר ישוב לבריאותו יתקן אשר שיחת ועד יום מותו יחכה לו אולי ישוב ופשיטא דיש להתפלל עבורו ואם ימות בלי תיקון ח"ו הרי אבר אחד מגוף גדול שהוא כללות ישראל שהם כגוף אחד והם גוף גדול וכל א' בו אבר וחצי אבר ואם ימות בלי תיקון הרי הגוף פגום חסר אבר או מקצת אבר ח"ו ואין השכינה שורה על גוף פגום בעל מום ועוד יש טעם להתפלל עבור אדם רשע ג"כ כי יהיה מי שיהיה יש ריתחא במותו למעלה כי כשהקב"ה עושה דין בישראל אפילו ברשעים יש ריתחא למעלה כאשר התפלל ירמיה ע"ה על שונאיו שהיו רשעים גמורים בתכלית וכפרו בנבואת ירמיה הנביא ואמר בעת אפך עשה בהם ובעידן ריתחא חס ושלום אף לכשירי ישראל יכול להתגולל מדת הדין חס ושלום כי מפני זעמו מי יעמוד ודוד צועק אל באפך תוכיחני ולכך יש להתפלל למעט ריתחא והעיקר על חולי ישראל שכ"י בגלות והיא חולת אהבה כדכתיב בשיר השירים היא החולי אשר סובל משיח בשביל ישראל אשר נאמר והוא חליינו נושא כי הוא חולת אהבה אהבת המקום לנו ואהבת כ"י להקב"ה ולרפואה זו צריך התעוררות רב ותשובה גדולה וכבר קונן ירמי' שברך מי ירפא לך אבל הרפואה תהיה ע"י אליהו שהוא ישיב לב בנים על אבות והוא יעשה השלום המחזיק ברכה וע"י תהי' רפואה בטל של תחיה שיהי' ע"י וע"ז צווח ירמי' הצרי אין בגלעד אם רופא אין שם כי אליהו מגלעד הוא הממציא צרי ורפואה לכל חולים כי הוא המרפא ולכך צווח ירמיה אם רופא אין שם ועיקר רופא הוא מגלעד כי נודע כי לשון הקודש הוא עץ חיים וממקום קדוש יבא והוא לשון המיוחד לא"י לשון קודש ארץ קודש והוא לשון עברי ולשון ארמאי הוא מענין עץ הדעת טוב ורע כי יש ארמאי לשון קודש ולשון נכר והוא בלול טוב ורע לכך אדה"ר אחר החטא בלשון ארמי סיפר וגלעד הוא קצה א"י ויעקב דיבר בלה"ק גלעד ולבן ביקש להמשיכו לסטרא מסאבא וקרא ליה יגר שהדותא ואליהו יתקנו ויכניסנו לקדושה ולכך היה מגלעד והוא הרופא האמתי ועל רפואה זו יש להתפלל גם יש להתפלל על קצירי ומריעי והם ת"ח שתש כחם ע"י תורה כי קודם חטא עגל היו גבורים ואח"כ נלקח מהם זו שע"ר תש כחם וידי משה כבדים ולא היה בו כח לישא לוחות הברית וזהו סימן לכל לומדי תורה שתש כחם ע"י תורה וחובה עלינו להתפלל בטובתם ושלומם ואמיץ כחם כי הלא המה שומרי תורה ותופשי קבלה אמיתיות תורה שבע"פ ונפשנו קשירה בנפשם ואם אין ת"ח ח"ו אין לנו חיים ולכן עלינו החיוב בכל לבב להתפלל לה' שיתחדש כנשר נעוריהם ויחליפו כח יעלו אבר כנשרים וזהו מצוה הרבה למאוד מלבד התפלה לה' עבור למודי ה' אף גם שמכח זה נתרבה כבוד התור' כי איך לא יחמוד איש לתורה אם כל ישראל מתפללים בשלומו וטוב מעמדו ובריאתו וכמה עשירים פזרו ממון שיהיה איזה לומדים מתפללים תמיד לה' בעבורם בסגיות שלומם וזה ת"ח כל ישראל בכל העולם מתפללים בעבורו ולכך עלינו להרבות בתפלה בעבורם כי בצילם אנו חיים:
<b>ברכת</b> <b>השנים</b> בזו יש לאדם להתפלל על מזונותיו כי האוכל בלי תפלה תחלה על מזונתו ממש מזונתו לחם מגואל והרב החסיד איש אלהים מהרמ"ק ז"ל החמיר שלא לתקן צורכי אכילה טרם התפלל על מזונתו ולכך ראוי בתפלת שחרית עכ"פ לשום אל לבו לה' שיטריף לו לחם חקו בהיתר ולא באיסור כי אם יש נדנוד איסור במזון מטמא כל גופו ואין בו מזון לנשמה אבל אם המזון כולו בהיתר יש בו מזון לנשמה כי מעלה כל ניצוצות שיש במאכל כדכתיב כי לא על הלחם לבדו יחיה האדם כי על כל מוצא פי ה' ולכן יתפלל אדם מאוד בכונה שיהי' המזון מסטרא דדכיא וטהרה ולא חס ושלום מסטרא דמסאבא כי אם אינו מתפלל וגם יש איסור ח"ו במאכל הן שהמזון בא מגזל או שעצם המאכל אינו מותר עפ"י דיני דאורייתא או שיושב לאכול בסעודת מושב לצים ותערובות נשים ובתולות שמהרהר בעבירה והסתכלות ובזה זה השלחן מלא קיא צואה מבלי מקום ואז רוח קדושה שיש בתוך המאכל מסתלק ורוח מסאבא דאית ביה מתדבק בנפש וסורו רע בעו"ה ועי"כ לרוב אחר מאכל ומשתה בא אדם לידי חטא כי אינו נזהר בקדושת אכילה ומודבק בנפשו סטרא מסאבא ובעו"ה בארץ טמאה רוב גלגולי רשעים הם בבהמות וצמחי' כי א"י אין מקבל' כ"כ מסאבא והארץ קאה להם אבל בח"ל מתדבקים ואם אין אכילתו בגדר קדושה וטהר' אז מתדבקים בו נשמת רשעים ונעשה רשע ר"ל כמ"ש האר"י ז"ל על יוחנן כהן גדול שנעשה צדוקי לבסוף פ' שנים וכן קרה לפעמים באיש אשר הל למישרי' ובזקנותו יוצא לתרבות רעה ר"ל והוא שנדבק בו באכלו נשמת אדם רשע שהי' במאכל ההוא ולכן ממש תסמר שערות ראש איש הירא וחרד לדבר ה' בהגישו לאכול לחם לבל ח"ו ילכד בזו במצודה רעה ח"ו אשר יאבד עולמו בזה ובבא ושלמה צווח כי חשב ללחום את מושל בין תבין את אשר לפניך ומה יעשה איש וינצל מזה הוא בהתפללו לה' על מזונו שיהיה מסטרא דדכיא וזהו באמרו ושבענו מטובך וכאשר יתפלל כן בכונה שלימה אז יפן ה' לתפלתו שלא יקרהו עון במאכל וגם מה טוב ומה נעים אם הוא בעל תורה שבכל מאכל אשר אוכל יהי' מחשבתו בתורה ואם ע"ה הוא יהיה מחשבתו במצות לחונן דלים ולהאכיל לעניים וכדומה מהמצות ומכ"ש מי שמאכיל על שלחנו לעניים צדקה זו מגין מדבר רע ויש להרבות בתפלה שהקב"ה יזון לעניים ויתן לכל איש די מחסורו ולא יצטרכו ישראל זה לזה כי בעו"ה עיקר חטאים שבישראל הוא לחוסר פרנסה ואלו היה להם פרנסתם לא היו סרים מדרך הישר כלל וכלל ולכך אמרו כשעלה עמוד השחר נכנסו חכמי ישראל אצלו ואמרו עמך ישראל צריכים פרנסה כי בזו תליא כל עבודת ישראל לה' ואם יהיה להם פרנסה יעבדו את ה' בכל לבב ולכך הסכימו לומר כן וגם בשחר אז ה' מתמלא רחמים על ישראל בראותו כי העכו"ם פונים לע"ג שלהם וישראל עובדים ה' בכל לבב ואז זן ומפרנס אותנו כי באמת עפ"י שורת הדין מי שאינו זכאי גמור בישראל אינו ראוי למזונות כי איך יבא מורד במלך ואינו סר למשמעתו לבקש מהמלך שיתן לו ארוחתו ארוחת תמיד ועיקר מזונות הוא חוץ לדין בדרך רחמים ולכן אמרו קשה מזונותיו של אדם כקריעת י"ס שגם שם היה חוץ לדין כמש"ל ואף מזונות כן לכך עיקר מזונות בבוקר כי אז הקב"ה מתמלא רחמים ולכך נאמר שבענו בבוקר חסדך וכן במדבר היה בבוקר בבוקר בעלות שכבת הטל וכו' ולכך באו לדוד בבוקר לצורך מזונות ישראל:
בברכת
<b>תקע</b> שם ירבה בדמע להתפלל על קיבוץ גליות וקריאת דרור בארץ ישראל שהוא בשופר וכבר נאמר בפייט ששוכני עפר יחכו לקול שופר כי הוא שופר המשמיע חירות אבל מאוד יחרד איש כמאמר השלם באמרו לו למה אתה חרד ונכנע והשיב אם אני נח במקצת הנה באזני קול שופר מיום דין הגדול והנורא ויחרדו כל אברי וישראל במ"ת ששמעו קול שופר חשבו שהוא שופר של יום הדין הגדול חרדו ולכך כתיב קול שופר הולך וחזק מאוד וכו' ויחרד כל העם אשר במחנה וכן יצייר אדם תמיד כאלו נשמע קול שופר באזניו ותגעש ארץ לקול שופר הוא שופר יום הדין ובהתפללו על שופר לקבץ פזור פזורים יכוון לקבץ כל גלגולים שיש בעולם כי אין בן דוד בא עד שיכלו כל הנשמות שבגוף והיינו כמש"ל כי כל ישראל הם בכלל גוף אחד ויהיו נכללים כל הנשמות מגלגולים אוי לנו בזכרנו בעונש הגלגול אשר אדם ישוב לימי עלומיו ותחת אשר יצא מעולם חושך וצלמות ישוב שנית לעולם אפל ויהיה תינוק בן יומו מלוכלך בצואה ויעברו עליו הרפתקאות רבות אוי לאותה צרה ועל ידי חטא קרי בעו"ה מוסיפים ומאחרים הנצוצות קדושות בתוך הקליפו' ומעכבי' בעו"ה הגאולה מלבד רעות רבות שגורמים לעצמם עי"כ והנה אמרו אין בן דוד בא עד שיבקשו דג לחולה ואין מוצאו שהרצון כי אין משיח בא עד שיהיו כל הגלגולים מתוקנים ומתחילים באדם ובבהמה וסוף הגלגול שכבר נתקן ממש רק צריך עדיין תיקון מועט עוד מגולגל בדגי הים ואסיפתן מטהרתן ולכך בדגים מגולגלים נשמת צדיקים כנודע והוא הדג המתבקש לחולת אהבה כי כבר גדרו רופאים כי דג טבעו לח וקר ואינו טוב לרפואה רק לחולת אהבה כי ממעט תאו' ולכך בעי"כ מרבים בדגים כמבואר במדרש וטור והוא הדג אשר יבוקש לחולת אהבה הוא כ"י בגולה שמבקשים הצדיקים ההם אבל בזמן משיח יתוקנו כל הגלגולים אפי' צדיקים שהוא בבחינת דג כבר נשלם וזהו אמרו עד שיבוקש דג לחולה ולא ימצא לכך עלינו להתפלל שיהיו הנדחים הם הגלגולים שהם בדומם צומח חי מדבר יהיו מתוקנים ואמר במדרש וכן פירש רש"י פוקד עון אבות על בנים וכו' וימהר משה ויקוד ארצ' וישתחו ופי' למה מיהר שלא יאמר על דור חמישי והוקשו הא אמרו שפוקד על בנים ושלשים ורבעים הוא להקל כי המשא הקשה לאחד נח לשנים וא"כ אם יהי' פוקד על חמישי יקל המשא למאוד בחלקו לחמשה חלקים ויובן כי מ"ש על שלשים ועל רבעים היינו בגלגול כי ד' פעמים מגולגל הנשמה ולא יותר ואם הגיע פעם רביעית הקב"ה שולח לה עזר מן השמים ונשמה קדושה לסייע אפס לא תצטרך להתגלגל עוד כי כך מדותיו פוקד עון אבות עד ורבעים ולא יותר ומה שאנו כל כך באריכות הגלות הוא כי לא נשלמו הגלגולים וכאשר ישלמו יבא הגואל צדק ואם יאריך הגלות בעיכוב גלגולים כשהנשמה מתגלגל רק ד' פעמים כמה היה ח"ו הגלות מתארך אלו הי' הנשמה מגולגלת ה' פעמים א"כ היה ח"ו אין ק לגלות וממש היה מתארך עד סוף אלף הששי ולכך משה שראה אורך הגלות וע"ז היה לבו דוה עליו למאוד כמ"ש זקני הגאון בספרו מ"ע ע"ש לכך כאשר שמע פוקד עון וכו' על רבעים הרגיש כי זה יהיה סיבה לאריכות הגלות ואיחור עולם התיקון ולכך חשש אולי יאמר על חמישי ויהיה ח"ו אין קץ ממש לאריכות הגלות לכך מיהר והשתחוה ארצ' וזה היה לטובת ישראל ולכך מאוד יש להתפלל בברכה זו להוריד כנחל דמעה אולי יחנן השם צבאות:
בברכת
<b>השיבה</b> כו' ישים על לבו להחזרת סנהדרין כי הם כסא ה' והם כנגד כסא כבוד בעי"ן בתי דינים למעלה וכל זמן שהיו סנהדרין במקומן היה כבוד ה' חופף על ישראל כדכתיב נגד זקניו כבוד לכך כתב הרמב"ם שאין בן דוד בא עד שיהיו הסנהדרין חוזרים כי עיקר השריית שכינה הוא ע"י סנהדרין וכמ"ש כי שם ישבו כסאות למשפט כסאות לבית דוד משפט זהו סנהדרין כי שם העמיקו והשמיעו תורה שבע"פ ושם שבתו מחלוק' ושכחת התורה כי כאשר היו סנהדרין על מכונם ידעו בבירור כל תורה שבע"פ כי רוח ה' היה חופף עליהם ולא היה בכל התורה מחלוקת כאשר מצינו בחגיגה שלא נחלקו רק בענין הסמיכה כי לא היה פירוד ועץ הדעת טוב ורע זה אוסר וזה מתיר רק היה מעלמא דיחודא וע"י השפיע ד' לישראל כל טוב וע"י היו כל תלמידיהם זוכים לרוה"ק כאשר הי' בזמן הבית וסמוך לו אחר החורבן כרשב"י וחביריו שהגיעו למעלה גדולה ונפלאה ולכך כאשר יבא אליהו לפני משיח הוא יחזיר סנהדרין על מכונם כי הוא סמוך מב"ד של אחי' השלוני והוא יסמוך לזקני הדור ויהיו סמוכים ראוי' לסנהדרין וימסור להם תורה שבע"פ כאשר קיבל מפי אחי' השלוני כי לא בשמים הוא אבל הוא יכול למסור תורה שבע"פ כפי קבלתו ואם כן ישבות מחלוקת ולכך אמרו שאליהו בא לעשות שלום בעולם ואז יצמיח הגאולה שיהי' כסא לבית דוד ולכך מה מאוד צריך כונה בתפלה זו ועי"כ סנהדרין וסמוכים שיהי' מלקים הראוים להיות נילקי' נפטרי' מהעונש שבשמים ואפילו מידי כריתות ולכך היה מעלה טובה בעם כאשר היו ב"ד מכים ועונשי' כי עי"כ נפטרים מעונש שבשמים כאמרם אם יש דין למטה אין דין למעלה כאשר כתבתי במקום אחר אלהים נצב בעדת אל הרצון שמדת הדין עומד ואינו פועל כשעדת אל תשפוט למטה ועיין בקונטרס הסמיכות בתשובות מהרלב"ח כמה טרחות לחכמי צפ"ת תוב"ב להקים ענין הסמיכה והוא בשביל כך כדי לקבל עונש בידי אדם ויפטר מעונש שמים וזהו שאמרנו בתפל' וצדקנו במשפט כי על ידי שופטים יהיו למעלה משפטינו יוצא לצדק ובתפלה זו יתפלל האדם על דייני ישראל שיהיו דיינים הגונים וישרים לא דייני אלהי כסף דייני בני בלי תורה רודפי שלמונים נוטים אחר הבצע ח"ו כי אז הקב"ה נפרע מהם וממעמידיהם ועל עוות הדין כמה מיני פורעניות בא לעולם כמבואר בפרקי אבות אבל בזמן שהדיינים כשרים הברכה שרויה בעולם ולכך אמרו השיבה וכו' והסר ממנו יגון ואנחה כי הא בהא תליא בברכת
<b>ולמלשינים</b> ישים אל לבו שיהיה נעקר מינות מישראל ושיהיו מאמינים בתורה שבכתב ושבע"פ אמונה בלי דופי ולא יהיה בקרבם שרש פורה ראש ולענה להמרות פי חכמי ישראל השלימים המלמדים תורה ברבים גם ישים ללבו להתפלל על אבדן עמלק באמרו ומלכות זדון שהוא עמלק שבא בזדון על ישראל מתעבר על ריב לא לו ובזו מקיים מ"ע זכור את אשר עשה לך עמלק וחובה עלינו לנטור לו איבה כי משנאי ה' אשנא וישים על לבו כי כל פורעניות הראוים לבוא על ישראל ח"ו יבואו עליו. אמרו במדרש ביה"כ נוטל הקב"ה עונות ישראל ונותנם על שרו של עשו אמר רבש"ע מה כחי שאתה נותן עלי כל העונות ונטלם הקב"ה ונתנם על בגדיו והם נעשו אדומים דכתיב מי זה בא מאדום וכו' עכ"ל ויש להבין וכי כך דינו של הקב"ה ליטול עונות מישראל ולהעמיסם על שרו של עשו הלא ה' לא יעות משפט והחוטא הוא עונו ישא ואיך נענש נפש בעד נפש וגם מה שטען ומה כחי שאתה נותן עלי באמת הנתינה היא לאבד ולהכרית זכרו ומה זה שהקב"ה נותן על בגדיו והם אדומים מה מורה זה ומה טובו ומביא קרא מי זה בא מאדום מה פירושו אבל הענין כך כי הקב"ה שוחר טוב לישראל וכאשר חוטאים ישראל הקב"ה אמר גלות ושעבוד הם המביאים לידי כך ולולי כן לא היו חוטאים ובאמת התנצלות זו אמת ויפה עד מאוד אבל הוא לעבירות כגון גזל וחמס ושנאה וקנאה וביטול תורה ותפלה בזה יש להתנצל עבור הגלות להיותם טרודים במחיתם וקשה עליהם עול מדהבה בנפשם יביאו לחמם ומאין יקחו המן הגורן או מן יקב בעו"ה אין להם ממש חני' בקרקע וכל שעה ממש חייהם תלוי' מנגד וכל עמל אדם למצוא חן בעיני השרים ואין מקרבין לאדם אלא להנאתן וכדומה צרות ותלאות אשר מצא לאחינו בני ישראל בגולה הן המפריעים אותם מעבודתם עבודת הקודש בכל עת ותמיד בעו"ה צרות ויגיעות עשיר ורש שם נפגשו אין נקי שאין עליו כובד הגלות ולבבו בלתי בר וזך לעבודת ה' ותורתו אך זהו בעבירות הנ"ל והדומה להם אבל מה נאמר ומה נדבר בעונות זנות ושחוק וקלות ראש כל הלילה לישב ולרקוד כמו שעירים בחורים ובתולות אנשים ונשים לנבול פה ולישב במושב לצים ולילך בבתי שחוק ומושב לצים של רשעים המרגילי' לאדם לכל תועבת ה' ונשים לילך ממש בגלוי בשר וזרועות גלוים ומה נעשה בחילול השבת שעושים ע"י נכרים מלאכ' הדלקת נר וחימום קאפע וכדומה והולכים כל יום שבת ומקרא קודש בטל רק בדברי הוללות ושטות אשר לא לרצון לפני ה' ומה אמרו בקלות ראש במצות תפילין וציצית והסחת דעת מהן וכדומה בכל מצות ושיחה בטילה ושטות בבית הכנסת וקלות ראש בבה"כ לנהוג קלנא בשכינתא וכהנה יתר עבירות וכי יש לתלות בכובד הגלות אדרבה לשמחה זו מה זו עושה הלא יש לנו להתפלל בכובד ראש ולבנו דוי כל הימים ולמעט במותרות ותענוג וכבר אמרו שרצו לתקן בחורבן מבלי ממש לאכול בשר ולשתות יין ולבלי ליקח נשים וגם הנשים לא ילכו בבגדי צבעונים רק הקילו בשביל קיום המין ולהקל מעל כתמיהן ואיך נרדוף נחנו המותרות ואיך ילבשו הנשים משבצות זהב ואבני חפץ וכלי יקר בדמים יקרים בעו"ה ואסרו למלאות פינו שחוק בע"הז ואמרו זמרא בבית חרבא בבית בעו"ה נהפך אשר אין בית אשר לא ישוררו וישמחו כמשוש לכל הון יקר וא"כ לכאורה אין זה לתלות בכובד הגלות אבל באמת גם זה נתלה בו כי יש להבין מה שאמרו כב"יכול השכינ' בגלות ובכל צרותינו לו צר והוא אסור בזיקים כבי"כול כאשר הפיוט כהושעת אלים בלוד עמך וכו' מורה כלו ע"ז וכמ"ש תו' בסוכה והענין כך כי שפעת הקב"ה לארץ היה ע"י ישראל ובמקדשו ומשם נתפשט התמצית מעט לעכו"ם וע"ז נאמר עבדי יאכלו וישבעו והמה ירעבו אבל לאחר החרבן קב"ה שם השפע בשר של אומה שאנו אצלו בגלות ומשפיע לשר ההוא הוא משפיע לנו וזהו מ"ש בירמי' ושמתי כסאי בעילם ומפרשי' כי שם הקב"ה בשר של פרס הוא עילם השפע וע"י אנו מקבלים וכן הוא בכל גלות וגלות אחרון המר הזה הוא ג"כ הקב"ה שם השפע בידי האומה של עשו שאנו אצלם בגלות הוא המקבל השפע ומשפיע לנו כאשר האריכו בזה למאוד תלמידי האר"י זללה"ה שלכך נאמר אלי קורא משעיר ובדרך הטבע והשכל כאשר השר מהאומה הלזה מקבל השפע ומסתמא בוחר לאומה שלו והנלוים אתו הטוב ומובחר ולנו נותן רק התמצית מעוטא דמעוטא ולכך נאמר אי מלאה זו חרבה זו רק לפעמים אנו מקבלים השפע משר האומה בעצמו ואז הרי אנו בבחינת עבדים כי עבדים אין מקבלים פרס מאדוניהם בעצם רק ע"י שליח ומשרת וכן אנו ולפעמים הם נותנים השפע למשטרי וצבאות השמים שהם הגלגלי' ע"י אנו מקבלי' והם בבחינת נשים שהם מקבלים מהשר של או"ה וכל מקבל הוא בבחינת אשה ונותן הוא בבחינת גבר וא"כ אנו שמקבלים מהגלגלים אנו בבחינת שפחה שמקבלת מיד גבירתה כי הגבירה הוא בעצמה מקבלת מיד בעלה וכן אנו מקבלים מגלגלים שהם מקבלים מהשרים והרמב"ם במורה ימתיק כמה פעמים דברים האלה וכ"כ הרב בעל העקידה ז"ל ולכך נאמר במדרש וחפרה הלבנה ובושה החמה כי לע"ל יבקשו חמה ולבנה להעיד על ישראל שכפרו ברית ויאמר להם הקב"ה נשים אתם ואין עדות לנשים עכ"ל וזהו הכונה כשהם מקבלים מהשר כנ"ל הם נפתו אחר שרו והם מסטרא דמסאבא גם כן ובזו היה בחינות כישוף כי צבא השמים היה מצד סטרא דמסאבא ומפתים לבני אדם למרוד בה' ועיין בפי' משניות להרמב"ם בע"ז פ' ר"י כאשר הפליג בזה ע"ש ולכך בא"י כשהיו יושבים על אדמתן והיו מקבלים מן כבוד ה' לא היה כישוף לצבא השמים כי מאנו לקבל מאתם קטורת זרה ועבודת טלמסאות מנמוסי עובדי נוגורמסאי' כי היו כולם קודש ולכך נאמר כי לא נחש ביעקב ולא קסם בישראל ולכך כשהם נפת' לס"א והם רוצים להעיד על ישראל ונמשכו אחריהם לשנוא לישראל אמר להם קב"ה נשים אתם כי הם מקבלי' מהשר כנ"ל ולכך צעק דוד בעבור כ"י בגולה אליך נשאתי את עיני היושבי בשמים הרצון אעפ"י שאנו מקבלים דרך צבא השמים מ"מ עיני אליך כי ידעתי כי אתה משפיע ראשון והכל ממך ואתה הוא היושב ומשפיע בשמים שהם גלגלי' ומזלות ומשטרי שמים ואמרו הנה כעיני עבדים אל יד אדוניהם וכו' וכעיני שפחה אל יד גבירתה כנ"ל וקאמר אעפ"כ עינינו אל ה' עד שיחננו וא"ש וכבר אמרתי כי באמת היצה"ר וכח הטומאה גובר בעולם עד שכמעט א"א לעמוד בם ולכבוש אותו אם לא ע"י השפעת רה"ק ממעל כי אין בעפר משלו כמש"ל וה' הוא השולח עזרו מקודש והנה ברכות השפע כאשר אנו מקבלים מיד ה' דבתה הטהרה והיראה והחכמה והמדע בישראל כי עזר ה' הוא לכבוש רוח הטומאה וסטרא דמסאבתא ובקל היה אפשר לשמור המצות אבל באשר השפע שורה בתוך שרו של האומות והוא לוקח לעצמו המובחר ונותן לנו מעוטי דמעוטי השירי' א"כ אין זה מספיק לעמוד בחיל נגד יצה"ר ותש כוחנו בעו"ה ובזו רפו ידינו אשר נפתה לבנו לקול יצה"ר ומכף רגל ועד ראש אנו מלאים עונו' וחטאים כי מי יעמוד בעדנו ויצר לב אדם רע מנעוריו ומזה בא שישנו אצל או"ה חכמים גדולים נבונים רבים בחכמות וחריפות ונמצא בהם חסידי או"ה ג"כ והוא הכל מן השפע הטוב שמקבלים לעצמו וזהו שפחה כי תירש גבירתה שלוקח לעצמו כל טוב ולכך לע"ל שהבטיח ה' למנוע השפעה מהם יהיה סר חכמתם ולכך נאמר והאבדתי חכמה מאדום ותבונה מהר עשו וא"כ יש כאן ב' טעמים על ביטול התורה בגולה אחד מצד הגלות בעצמו וכמש"ל שמונע למצות הרבה וגורם עונות הרבה ואחד מפאת שפעת ה' ששם בשר האומה והוא מונע מאתנו השפע ועי"כ אין בנו כח לעמוד נגד יצה"ר וכבר ידוע כי שרו של עשו אדום אדום הוא ואדום לבושו וכדכתיב מי בא זה מאדום וכשהקב"ה שם השפעתו בשרו נאמר בו אדום לבושו כי השפע' הוא מתלבש בשרו של אדום והוא אדום ובזו יובן דברי מדרש הנ"ל כי הקב"ה נוטל ענות עמו ישראל ונותן אותם על עשו הרצון כי ע"י גלות מר וכבד עי"כ באים כל עונות לישראל והוא השאור שבעיסה והכל בא מצדו ולכך נותן כל עונות עליו וטוען שרו רבש"ע אמת עבירות שבאים ע"י גלות אבל עבירות שאין כח גלות לגרום אותם כמש"ל וזהו טענתו וכי מה כחי שאתה נותן עלי כל העונות והיינו הלא יש עונות שאין כחי לגרום ואין אלו מצד הגלות כי לא כל כך כחי גדול והקב"ה רמז לו טעם שני שכתבתי כי ע"י השפע שמתלבש בו בא מיעוט השפע לישראל והם עלולים לעונות כי א"א לכבוש יצה"ר כנ"ל וזהו שנטל הקב"ה ונתנם על לבושו הרצון ע"י שהשפע מתלבש בשרו של עשו מחמת זה באים עונות ולכך נעשה לבושו אדום כנ"ל כדכתיב מי זה בא מאדום ולכך העונות הנתונים על לבושו הם אדומים כי ע"י אדום נעשו והוא הגורם לעונות במיעוט השפע ועי"כ באים עונות ונכון והוא כפתור ופרח ובזה תבין מ"ש יצחק בהתנצלותו על ישראל שאמר על עונות ישראל להקב"ה פלגא עלי ופלגא עלך וזהו הכונה כי קצת עונות באים בטבע מחמת גלות וקצת עונות באים מחמת שהשפע בשרו של או"ה כנ"ל והנה הגלות גרם יצחק בברכות והיה כאשר תריד ופרקת וכו' וע"ז גבר כחו בגלות המר הזה אך שתהיה השפע מתלבשות בשרו לא היה מפאת יצחק רק מן ה' היתה זאת ולמענכם שלחתי בבלה אמר הכתוב ולכך אמר יצחק פלגא מקצת עונות עלי כי הוא גרם להם טבע בגלות וזהו היה בסיבתו ופלגא עלך והבן ולכך בתפלתינו יש להתפלל שהקב"ה ישים כל עונותינו על מצירי ישראל כי הם היו סיבה לעונות וישים ללבו להתפלל שה' יסלק השפע מהם וישפיע אותנו מידו הקדושה כמאז ומקדם בברכת
<b>על</b> <b>הצדיקים</b> ישים אל לבו להתפלל בטובות הצדיקי' כי בטובתם אנו חיים וכל זמן שצדיקים בעולם ברכה וטובה וחיים בעולם וביחוד להתפלל על טובת גירי צדק וישים ללבו לאהוב אותם כנפשו ולקיים מצות ואהבתם את הגר ומכ"ש בזמן הזה שאנו בתכלית השפלות ושחים עד לעפר כמעט לא נשאר בנו עוד רוח חיוני ורשעים בתכלית הרוממות והוא הכיר האמת הרי זה ממש מעשה אברהם אבינו שהכיר ה' בתוך עולם חשוך והאיר ממזרח צדק ואף הוא כמוהו הלא חיוב עלינו לאהבו ולנשק רמיסת רגלו והמרבה לאהוב הגר אוהב ה' ותורתו כי אהבתו לגר תלוי באהבת המקום ותורתו כי הלא זה סיבת אהבתו ולכן מאוד יש לשים ללבו להתפלל מאוד בטובתו ולבל יחזיר לסורו ח"ו מחמת כובד הגלות ועניו ואמרו לא גלו ישראל בכל העולם אלא ללקט הגרים וכן היה גלות אברהם ללקט הגרים כדכתיב הנפש אשר עשו וכל מה שקרה לאבות קרה לבנים ולכן חובה עלינו להרבות בתפלה בעבורם שיתן ה' להם לב טהור ובאמרו לא נבוש כי בך בטחנו ישים ללבו דלא ייעול בכסופא בעלמא דאתי קמיה מלכא קדישא כי מה הוא הבושת בעוה"ז לפני מי הוא מתבייש לפני בן אדם חציר ינתן הבל ורעות רוח ועד זמן מה יאריך הבושת או הכבוד הלא הכל כצל עובר שמתביישים ובקט ימים הם לעטרת תפארת ונשכח הכל וכן להיפוך וכמעט שהכסף וקורבה אל הרשות משכיח הכל הכבוד והבושה לא כן בעוה"ב שהוא נכסף מבויש בעיני יוצר בראשית וכל מלאכי מעלה מביישים אותו וכרוז קרא בחיל סורו טמא אל תגעו למו דא פלני' דעבר על פולחנא דמריה טב ליה דלא איתברא ווי לי' ווי לנשמתו וכהנה כרוזים מכל עולמות ואפילו נשמת קרובים עומדים מרחוק ואומרים לו ווי לך מה עשית אשר הבאת עלינו בושה וכלימה הזה אי בן רשע עליך נאמר בן כסיל תוגת אמו מה עשית למה עכרתנו וגרמת לנו כל הבוז וקלון הזה ולעיניהם באו משחיתים מחבלים וחוטפים אותו והם צועקים מרה וי וי לכל זה אוי לנו כי יולד לנו בן כזה ובצרה זו וכלימה תמיד זמן רב וזהו תכלית הבושה וכלימה אוי לאותו בושה ולכן היטב אשר דיבר עקבי' מוטב שאקרא שוטה כ"י ואל אעשה עצמי רשע שעה א' לפני המקום:
<b>בברכת</b> <b>ולירושלים</b> <b>ואת</b> <b>צמח</b> וכו' אין צורך להאריך כי צריך להוריד דמעה מאין הפוגות על בנין ירושלים והחזרת קרן דוד כי הוא תכלית שלימות אנושי ואם אין לנו ירושלים ומלכות ב"ד למה לנו חיים ולירושלים יקרא כסא ה' וכן בדוד שישב ממש כעין מרכבה עליונה כדכתיב וישב שלמה על כסא ה' ואם מלאכי מעלה קוראים בבכי וקינה על חורבן ירושלים יום ולילה לא יחשו והם אבילי ציון איך נחשה אנן ולא נבכה על חלול השם שנתחלל בחורבן ירושלים ואבדן מלכות בית דוד וחייב כל איש לומר בלבו רבש"ע הריני מוסר נפשי על קדושת שמך ואם אין אני כדאי לראות בבנין ציון והחזרת מלכות ב"ד אמות על קדושת שמך ועיני לא יהיה רואות אפס בנין ירושלי' והצמיח קרן דוד למען יתקדש שמך ותרחם על בניך העלובים נטושים בחולה הסובלים על יחודך ומקדשים שמך ברבים היות כי בעו"ה חרבן ושוממת מקדש תפארתינו ואבדן מלכות ב"ד ידוע לכל כמה העדר וחסרון טובה שגורם לנו וממש ירדנו מחיים למות וכן להיפך בשוב ה' שיבת ציון נהיה עולים ממות לחיים ואין בנו אלא חלק ס' מחיים ולכך נאמר בשוב ה' וכו' היינו כחולמים כי כמו חלום יש בו חלק ס' ממיתה כך אנו להיפך כי ירגישו כי היה בנו רק חלק ס' מחיים ולכך א"צ להאריך בזה ומי אשר לו רק נשמת ישראל הלא לבבו נשבר בקרבו בזכרו חרבן ירושלים וזכרון מלכות ב"ד נפסק בעו"ה. בברכת
<b>שמע</b> <b>קולינו</b> וכו' בו ישים כל מגמותיו לה' להתפלל לו על כל צרכיו אפילו דבר קטן או גדול לא יבצר דבר מה שלא יתפלל בו לה' אם צריך לעשות שידך א"ע או בניו ובנותיו יתפלל לה' לסחורה יתפלל לה' שיצליחו ויוליכו בדרך הישר כללו של דבר אין דבר מה שרצונו לעשות בו ביום מה שלא יתפלל לה' להצליחו ולהוליכו בדרך הישר ונכון ואצ"ל אם יש לו ח"ו איזה צרה בתוך ביתו שצריך להתפלל וכן אם יש לו איזה שמחה שיתפלל שלא יחטא בשמחה ולא יקרהו עון שלא יהי' ח"ו שמחה שאחריה תוגה ועל כל ענין מה שעוסק יתפלל בלשונו ואף כי לשונו לשון עלג ואינו יכול להתפלל בלשון עברי כראוי הוא חביב לפני הקב"ה כאלו הרבה להתפלל בלשון רחבה שפה ברורה ונעימ' צחה וע"י תפלה זו ישמע ה' לקולנו ויצא לנו תועלת כי תפלה זו ודאי בכונה ולא יהי' פיו ולשונו מדבר ולבו בל עמו כי מדבר בהרגל ובמצות אנשים מלומדה כ"א מתפלל בכל יום דבר חדש מה שצריך לו באותו זמן ועת וגם מסדר תפלתו בפיו א"כ לזו צריך כונה ודאי וא"א להתפלל בלי כונה מיוחדת וא"כ יוצא ידי תפלה גמורה כי זהו העיקר התפלה הבאה ממעמקי הלב דכתיב ממעמקים קראתיך היינו מעמקי הלב ועוד עיקר התועלת שקובע בלבו כי אין אדם ואיש ישראלי ניתן למקרי' וסדר הזמן עד שאין צריך תפלה רק תלוי במזלו וחריצות ענינו ושקידת מעשיו והשגחה בדרכיו כ"א החריצות והשקידה והפעולה הכל שקר ומה' נתכנו לאיש ישראלי כל עלילות מצעדיו ואינו נוקף אצבע מלמטה עד שיכריזו עליו מלמעלה ובזו יתן אל לבו איך החיוב עליו לשמור פי מלך מ"ה מלכו של עולם כי הכל מאתו בהשגחה פרטיות וכל מה שקרה לו מנזק וצער הכל מה' הוא וכן כל מה שהיה לו מהרוחה ועדן הי' מה' וא"כ למה זה לשקר ילך שובב בדרך לבו אחרי הבצע וחמדת הזמן הכלה כענן ואם יגע עד למחר ה' לא צוה לא יהי' ואיך יבקש מה' עושה להכעיס בו לבורא וכן אם כל שאלתו יהיה מה' לא יעלה על לבו לחטוא בו דרך משל אם יבקש מה' אשה לא יעלה על לבו לחטא בה ולילך אתה בפריצות וכדומה וכן בנים לא יעלה בלבו לחטא בהם ד"מ לגדל בנים ח"ו לתרבות רעה להיותם מספיקים בילדי נכרי' ולגדלם בכל דרכי רשעים בעו"ה ולהבדילן מתורת ה' ומבית תורת יהודים עודנו בכפו תורת ה' כאשר כמעט יגדיל יבליעו ללמדו לשון צרפת וכתיבה וחשבון ורקוד וכדרך נערים עם בת לות ונתמעטו מעינות התורה בעו"ה ממש לא שעה ביום ואם יהיה לו בנות להדריכן בדרך פרצות בלבושי יקרים ויתר חוקות זרים ולהשיאן לבני בלתי בני תורה הזו אשר בקש מה' וכי יבקש אדם מחבירו תן לי כך כדי שאהיה עושה בו לך מורת רוח הלא זה רחוק מהטבע ואיך יבקש איש כזאת מהשם ולכן המתפלל תמיד על כל צרכיו מה' לא במהרה הוא חוטא וכן אמר דוד גול על ה' דרכך וכו':
בברכת
<b>רצה</b> ימסור נפשו לעבודת ה' ויעלה בלבו כאלו נעקד ע"ג המזבח ואש המזבח יוקד בו והרי הוא עולה כליל לה' ויתאוה מאוד שיהרג על קידוש השם שהוא עולה כלו כליל לה' כי אם יכון לזבח צריך שלא יהיה בו מום ואם חוטא באיזה אבר הרי זה מום לא ירצה וקודם הקרבת הקרבן צריך תשובה ולכך כל סדר ברכות ותפלה קודם לזה צריך לתקן עצמו בתשובה לבל יראה בו מום וכאשר נאמר כי תקריבון עור או פסח או גזול וחולה חולי נפשות הירצה ה' אבל במוסרו על קדושת השם יתברך הרי אין כאן מום כי הרי סר חטאיו ולכך יתאוה להיות נהרג על קידוש השם יתעלה ויתפלל מאוד לה' שיחזור העבודה למקומו כי שם נעשה תיקון עולמי' וי וי איך יערב לנו לאכול ולשתות קרבן שנ' בו ריח ניחוח לה' יוצר עילם ומלואו יש לו נייחא מקרבן ונאבד ממנו איך נוכל לינום ולא נשכב לעפר ונדום כי נטל מחמדינו וע"ז דוה לבנו על הר ציון ששמם שועלים הלכו בו ונשבת העבודה ובשברון לבב יתפלל שיחזור העבודה לירושלים כי היא תכלית השלמות:
ובאמרו ברכת
<b>ותחזינה</b> ישים אל לבו שיזכה שיהיה בזכותו כי מה שהוא בזכותו יוכל לראות ומה שהוא בזכות אבות אינו יוכל לראות ולכך אשת לוט לא היתה יכולה לראות במפלת סדום שהיה בזכות אברהם הצלת' ולכך הבטיח הקב"ה לע"ל יגאל ישראל בזכותם כמו דכתיב אברהם לא ידענו וכו' כ"א הקב"ה יגאל ישראל בזכות שסובלים גלות המר ומקבלים באהבה ומאמינים ביחודו ומצפים לישועה כאשר היה במצרים שנגאלו בזכות אמנה ולכך נאמר כי עין בעין יראו בשוב ה' שבות ציון וכן בקשתינו ותחזינה עינינו:
בברכת
<b>הודאה</b> יתן לה' שבח על נפלאותיו כי אין בעל הנס מכיר בנסו ובכל יום קרה לאיש הישראלי נסים רבים ואין מרגיש כדכתיב לעושה נפלאות גדולות לבדו הרצון כי הקב"ה מכיר בנפלאות ונסים ואין בן אדם מכיר ולולי נסי ה' כבר ח"ו תמנו לגוע כי כל שרי מעל' ומזלות רקיע לוחמים נגדינו כדכתיב רבים לוחמים לי מרום וביחוד יתן הודאה על החזרת נשמתו כמבואר בזוהר האי מאן דיהיב פקדון לחבירו והוא חייב לו הלא תופס הפקדון בשביל החוב ואנו מפקידין כל הלילה הנשמות בידו ומחזירן לנו בכל יום ואינו תופסן בשביל מה שאנו חייבים לו בעו"ה רב מהחובות ולכך אמר בזוהר שיש ללמוד הימנו שאין לתפוס פקדון חבירו אפי' הוא חייב לו חוב ומאן דתפס לית בי' הימנותא קדישא ולכך אנו צריכים להודות ולשבח:
בברכת
<b>שים</b> <b>שלום</b> יש להתפלל על השלום כי אין כלי מחזיק ברכה אלא השלום כי הוא דבר הנחמד והוא אחדות גמור של ישראל וכאשר יתפלל על השלום יתפלל שלא יהיה מחלוקת בישראל ולא יהיה קנאה ושנאה ותחרות כי כלם יהיו אהובים אחוזי' ואחודי' בתכלית היחוד ואהבה ואחוה וריעות ויהיה כל ישראל נפש אחת ויכוין לקיים ואהבת לרעך כמוך שהוא כלל כל התורה וזה יהיה בתכלית התפלה שהוא כלל התפלה ויתפלל שלא יהיה בו מדת כעס כלל כ"א עניו לכל והוא במדרגת שלום כי במקום שהכעס מצוי אין שלום ואמרו גמרא דיומא בכהן שנטל סכין ותחבו לחבירו בלבו בשביל שקדמוהו לרוץ ולעלות בכבש ועמד רבי צדוק ואמר הרי הוא אומר כי ימצא חלל באדמה וכו' וערפו העגלה אנן על מי להביא על העיר או על העזרות ופריך בגמ' בירושלים מי מביאין ע"ע ומשני הגמרא לעורר לב העם בבכי' ויש להבין מה עורר בבכי יש כאן אמנם מה שנראה כי יש ליתן טעם למה באמת אין ירושלי' מביא ע"ע וגם אמרו נמצא סמוך לספר ח"ל אין מביאין ע"ע בא"י אבל הענין הוא מ"ש בנדרים בהאי דקם ושחטיה לחבריה מתוך כעס תמה ר"י ונתן לך לב רגז בבבל כתיב א"ל האי שעתא לא קעברו ירדן ע"ש הרי דלב לרגוז ולכעוס היא מיוחד לח"ל ולא לא"י והטעם כי במקום קדושה אין כעם שורה רק במקום שריית טומאה ובמקום קדוש אין רוגז וכעס וכמו למעלה במחנה קדושי' נאמר כלם אהובים כלם ברורים אין ביניהם שנאה ותחרות וכן למטה במקום קדוש אין כעס ולכך לב רגז בבבל כתיב כי שם אין קדושה כ"כ וכן השיבו האי שעתא לא קעברו הירדן ופי' הר"ן ז"ל כי הרבה קדושות שלא נתקדשו בו ולמיעוט קדושה מתרבה הכעס שהוא מרכבת ס"א ר"ל וא"כ יפה אמרו נמצא הרוג סמוך לספר ח"ל אין מביאין ע"ע בא"י כי בחזקת שרוצח היה מח"ל כי אלו היה מא"י לא היה לו לב רגז אבל כשהוא מח"ל יש לו לב רגז כאותו מעשה שקם חד ושחטיה לחבירו ואם כן ודאי רוצח מח"ל כי הוא עלול לכעס ורציחה ולכך אין מביאין בא"י ע"ע וכן תמיד כל המקודש מחבירו אהבה יותר מחבירו ואין ביניהם כעס כלל וירושלים מקודש מערי ישראל אף הכעס בפחות באנשי ירושלים והיה האהבה עזה ביושבי ירושלים ולכך אמרו לא אמר אדם לחבירו צר לי המקום בירושלים כי כדהוי רחימתן עזיזא וכו' וא"כ נמצא הרוג סמוך לירושלים הרי זה בחזקת שא' מאנשי חוץ לירושלים הרגו כי בירושלים נתמעט מאוד מדת הכעס והיה לרב קדושה רב אהבה וחבה ולאין ספק שאינו מאנשי ירושלים ולכך אין מביאין ע"ע וא"כ אלו נמצא הרוג ואין יודעים אי הי' רוצח מירושלים או מעזרה גם זה ברור שהוא מירושלים כי בעזרה הקדושה יותר ויותר תקוע האהבה בלב כל איש כי לפי רב הקדוש' כן רב מיעוט הכעס אך זה כ"ז שהקדוש' היתה ולא גברה בעו"ה החטא אבל כאשר גברה בעו"ה החטא ונסתלקה השכינה וגבר סטרא דמסאבא ובעו"ה ביותר סביב הקדוש' יתהלכו רשעים וגברו כחות החיצונים והי' במקום קדושה ואהבה כעס וכמו שאמרו כהנים קפדנים הם וכהן הוא מסטרא חסד ורחמי' גמורי' ואין בו כעס כלל כאהרן רודף שלום אבל בעו"ה נהפך הכל מקצה אל קצה וכן עזרה היה מקום רציחה שכיח כדברי יוסף בן גוריון בספרו ע"ש וע"ז מקונן ישעיהו צדק ילין בה דהיינו צדקה וחסד ועתה מרצחים כי נהפך בעו"ה מענג לנגע ואם כן עכשיו בעו"ה הספק במקומו אם ימצא חלל בין ירושלים לעזרה איך להביא ע"ע כי הך כללא כי אין בעזרה כעס ליתא בעו"ה וזהו כונת רבי צדוק שרא' בחכמתו חורבן בית וסילוק שכינת עוזו כאשר התענ' בשביל כך מ' שנה כנודע כאשר ראה הכעס בעזר' שתחב סכין לחבירו בלבו הרגיש בסילוק השכינה ומקום קדושה נהפך בעו"ה ומקום צדק הי' למעון מרצחים ובקש לעורר עם בבכי ואמר הרי הוא אומר כי ימצא חלל וכו' אנן על מי להביא על העיר או על העזרות כי מקדם הי' בחזקת שרוצח הוא מירושלים כי בעזרה אין כעס כלל לרב קדושת' כנ"ל אבל עכשיו נראה כי נסתלק' השכינה בעו"ה ובטלה הקדושה ויש כאן מרצחים וכעסנים וא"כ הספק במקומו כנ"ל וע"ז ידוו ויבכו כל ישראל אשר בית מקדשינו היה למהפכת זרים והי' המאמר זה החסיד והפרוש למוסר אמר והתעוררות גדול ליתן אל לבו כי ה' אין בציון ואין מלכה בה ולכן רבו המרצחים ומדת הכעס וע"ז געו כל העם בבכי' ויבכו לה' כי ראו כי בעו"ה אות חורבן ושממה כאשר הי' באמת אח"כ ולכן תפלתינו להסיר כעס כ"א אהבה אחוה ושלום ובזו אות על רב קדושת השם בנו כי לפי גודל קדושת המקום יותר ימעט הכעס ויתרבה השלום ואהבה ולכך אמרו על ת"ח בא"י כועס ועל ת"ח בבבל מחבלים ולכך תפלתינו שישים משכן בתוכינו וישפות לנו שלום ולכך אמרנו ולמקללי נפשי תדום שהוא למעט מדת כעס וחרון כי אם אהבה וזהו לאות על קדושה ולכך בעי"כ שהוא הכנ' ליום הקדושה והנורא צריך מחילה זה לזה וביטול הכעס ורבוי אהבה נעשה לאות כי הוא יום קדוש לאדונינו וזהו תכלית כונת התפלה שמוטל בחובת גברא על כל איש ישראל וביחוד בימים אלו שיש לאיש לפשפש במעשיו ולזכות כי הוא עת תשובה ואין הדבר תלוי אלא בו ואם ירצה איש יוכל להגיע לכל תכלית המדרגה ואל יתייאש איש מן התשובה לומר רב חטאי ואיך אפשר לשוב כי זה מעשה יצה"ר כאשר רואה כי אדם רוצה לשוב בתשובה מכביד לבו לומר איך אפשר לשוב וא"כ טוב לך שיהיה לך עוה"ז כי עוה"ב בלא"ה נאבד וזהו תכלית מעשיהו אבל איש חכם לא ישמע לקול דבריו כלל כי אין הדבר תלוי אלא בו ואין לך דבר שעומד בפני התשובה:
<b>ואמרו</b> בגמרא דע"ז דף י"ז אמרו על ר"א בן דרדיא שלא הניח זונה וכו' בשעת הרגל עביר' הפיח' ואמרה כשם שהפיחה אינו חוזרת כך אלעזר אין לו תקנה בתשובה הלך ואמר הרים וגבעות בקשו עלי רחמים ואמרו עד שאנו מבקשים רחמים עליך נבקש רחמים עלינו שנאמר כי ההרים ימושו וכו' ע"ש בגמרא עד סוף הענין וזה המאמר א"צ לדקדק בו כי הוא כולו מוקשה וביחוד מה שבכה ר"א בכי' זו מה טיבו אדרבה לשמוח שרבים חסדי ה' עד שבשעה א' קנה עולמו ותיקן אשר קלקל בשנים רבות. אמנם הענין כך כי זאת הזונה ביקשה לזרזו לתאותו וחמדת העבירה ולכך הפיחה ואמרה כשם שא"א להחזיר הפיחה דהא כבר נעשה כך אדם שחטא מה יועיל תשובה הא כבר נעשה העבירה והקלקול והפגם וכל תשובה שבעולם לא יועיל לתקן את אשר כבר נעשה וא"כ דאין לך עוה"ב שמח בחור בילדותך וייטיב לך בע"הז כי זה חלקך מכל עמלך ור"א ב"ד לא שמע לקולה ונתן לבו לחקור והנה חקר טיב החטא בשל מי הרעה למרוד בה' וחשב מתחלה כי רוחות רעות השוכנים בארץ הם המסיתים לאדם לחטוא המה בעוכריו כדכתיב יפול מצדך אלף וכו' ואמרינן כי קיימו לאדם ככסלא לאוגיא והם רק רע כל היום והם המסיתים לאדם לעבור פי ה' ומי יכול לעמוד באלו וידוע כי רוב מאלו שוכנים בהרים וגבעות מקום שאין מעבר לבני אדם ולכך העכו"ם עע"ג על ההרים אלהות ואין לך הר וגבעה שלא יהיה שם עכו"ם כי שם היה משכן רוחות האלה כמאמר חז"ל גדא דהר כי שם עיקר חניי' השר וממשל לרוח הטומאה ההוא וזהו היה תחלת דעת ר"א בן דרדיא ואמר הרים וגבעות יבקשו עלי רחמים הרצון כי אתם הגורמים לחטאי ולכך עליכם לבקש עלי רחמים והשיבו כי טועה הוא כי אין בכחם לעורר אדם לבטל דברי ה' ואדרבה דבר ה' יקום והמה יחלופו דכתיב כי ההרים ימושו והיינו כדאמרינן במדרש כי כל מקום שחטאו ישראל יהיה הקב"ה לע"ל מחליף ומעביר כדי שלא יהיה בושה לישראל וזהו לאות כי אינם כדאי להחטיא ולהעביר לאדם על דעת רצון קונו בע"כ כי מה המה נגד דבר ה' ואחר כך חשב כי החטא הוא בסבת שפעת שמים וארץ שהמה דברים הפוכים ומתנגדים זה בכה זה בכה וכבר גזרו הטבעים כאשר יהיה פועלים דברים בלתי שוים אף המה יולידו דבר בלתי נאות כי דברים בלתי מסכימים יולידו דבר בלתי מקובל להטוב ולכך שמים וארץ שהמה פועלים באדם בלתי מסכים לפעולתם השוה זה רוחני בתכלית וזה טבעי חומרי בתכלית ולכך הנולד בלתי טוב ויפה אל הבריאה ותלה בהם החטא והמרי כאלו כרוך בתולדתו אמרו גם המה א"א לבטל דבר השם כי המה יעברו בתוהו כדכתיב כי שמים כעשן נמלחו וכו' ודבר ה' יקים ואם יפעלו דבר בלתי מזוג בטבעי מכל מקום אין בידם לפעול בן סורר ומורה בדבר ה' הגבו' מהם ואחר כך תלה כי הדבר תלוי במזל כי יש נולד במזל להיות צדיק ופרוש ויש נולד במזל להיות זנאי ורשע וכאשר גזר מזלו כן יהיה ומי ילחום עם כוכבי שמים ומתחלה תלה הלידה והעיבור בחמה ולבנה לידה בחמה ועיבור בלבנה כמאמר הפילוסוף כי לידת אדם מהחמ' והריון מהלבנה וכך אמר איוב יאבד יום אולד בו ויחס הלידה לחמה ויום והלילה אמר הורה גבר הוא הלבנה אשר ממשלת' בלילה עת הריון ולכך שפט כי החמה ולבנה המה סיבה לחטא כי כך נוצר ע"י וקבעו בו טבעי לחטא בכח התאוה והמרי ואף המה השיבו כי א"א להם לבטל גזירת השם ומצותיו ואמרו שאף הם יבטלו בדבר ה' כמו דכתיב וחפרה הלבנה ובושה החמה והטעם ג"כ כמש"ל לבל יהיה לבושה לישראל שחטאו בהם וממנו ילמד כי כחם נקל לבטל מצות ה' ודבריו ואח"כ חשב אולי הגזירה מפאת י"ב מזלות כי עפ"י תולדות אדם במערכתם ומבטם כאשר יטו לארץ מנלם כן יהיה האדם אם לטוב אם לרע וכאשר באמת גזרו חכמי התולדות ואמרו הם הנותנים לאדם הרצון ובחירה אם לטוב לרדוף חכמה ומוסר אם לרוע לרדוף תאוה ומותרות החמדה ולכך תלה הדבר בהם אך אף המה ענו לו כי כחם נקל מלבטל מצות ה' כי הם חלופים ויעברו וכו' ולכך האדם בעל בחירה מה' בתולדתו ואין דבר בעולם שיכול לעצור לו לעשות הטוב והרע כי כך גזר מהחכמת הבורא לתת לאדם הבחירה מאין מעכב בשום דבר מן יצוריו הן גדולים או קטנים ולא ישען אדם בדבר שקר לומר כי המה בעוכריו כי הוא לבדו גבר בעצמו לילך בדרך אשר יבחר אם בדרך טוב או רע לא ימאס כי ה' נתן לפניו ב' דרכים ואין שים דבר מעכב ומכריח כלל ולזאת הכיר שאין הדבר תלוי אלא בו והוא המורד במצות ה' מבלי טעם ומכריח ולכך שם ראשו בין ברכיו ובכה עד שיצאה נשמתו ויצא ב"ק שהוא מוכן ומזומן לחיי עוה"ב ויש להבין למה מת תיכף וצ"ל הן בקדושיו לא יאמין כי חשב אולי כאשר יחיה ח"ו יחזיר לסורו כי יצרו רע והקב"ה חפץ בטובת ברואיו ולכך מת תיכף בעודנו בתשובה שלמה לפני המקום ולכך יש קונה עולמו בשעה אחת כאשר הקב"ה רואה אם יחיה לא יעשה טוב ויש קונה עולמו בזמן ארוך כאשר רואה הקב"ה אם יתמיד יוסיף בתורה ובתשובה ויראה ומע"ט ולכך בכה ר"א ב"ד כי ראה שאין לבטוח בעצמו שאם היום חוזר בתשובה יש לחוש למחר יחזיר להוסיף לחטוא ולמרוד בה' ולכך צוח שלמה יום המות טוב מיום הולדו ופשיטא שיש לבכות כי מי יודע מה יולד יום ואדם בכל רגע בחזק' סכנה אולי יגבור ח"ו יצרו עליו למרוד בה' ולכן ראוי לעורר בתשובה בעודנו בכחו גובר על יצרו ולהחליש כחו ולבקש מהשם שיתן לו כח ועזר וסעד לגבור על יצרו כי הוא המסייע למבקשי תשובה כמש"ל כי ימינו פשיטה לשבים ליתן להם לב טהור ולחדש להם רוח נכון לקום נגד יצרם דהיינו בתפלה לה' שמסייע לכבוש היצר וה' פנה אל תפלת בע"ת כי לא בזה תפלתו כן נחנו נתפלל לה' שישלח עזרו מקודש להחזיר אותנו בתשובה שלמה והשיבנו ונשובה ונחדש ימינו כקדם ובא לציון גואל אמן:
<b>תוכחת</b> <b>מוסר</b> <b>מה</b> <b>שדרש</b> <b>הגאון</b> <b>הנ"ל</b> <b>ט'</b> <b>טבת</b> <b>תקל"ד</b> <b>בק"ק</b> <b>מיץ</b> <b>יע"א</b><b>:</b> <b>נעים</b> שיר זמירות לישראל כאשר החל לדבר מגבורת יצה"ר לפתות אנשים בחלקלקות לשונו לשון רמי' פתח ואמר למנצח לעבד ה' לדוד נאום פשע לרשע בקרב לבי אין פחד אלהים לנגד עיניו וגו' וכבר התעורר המדרש ש"ט למה אמר בזה לעבד ה' ואמר כאשר נצח דוד לגלית ואמרו הכה שאול באלפיו ודוד ברבבותיו אמר דוד הנצחון של קב"ה הוא ואמר לך ה' הגדולה וכו' והנצח אמר הקב"ה אתה תולה נצחך בי אני אתלה אותו בך דכתיב למנצח לעבד ה' לדוד וכו' ודבר זה יותר קשה הבנ' דמה ענין זה עבד ה' לדוד המורה על נצחון אם הוא מהשם ולה' יתייחס או של דוד ולו יתייחס והנה פשוטו של מקרא הוא כך כי כבר כתב הרמב"ם ויתר חכמי הדור מכת פריצים הפושעי' המורדים כי חושבים להיות כי כל כוונת מצות ה' בכונה שכלית כי לא יתכן מצות חכם שיצוה דבר בלתי השכל' וע"ד משל ציצית הוא עי"כ להזכיר מצו' ה' ולהשכיל באמיתת מציאותו וא"כ איפוא הם ימ"ש חושבים לרעה א"כ לאיזה צורך ציצית בהשכל' בלב וקביעות זכר למצות קדושת השם וכדומה די ובזו יפעל ענין וטעם הציצית וכונת המצות וכן הדבר בתפילין ושבת לדעת חידוש עולם וכי בו שבת וכי נברא העולם בששת ימי מעשה וכי הכה כל הבכור והרים ראש ישראל וקרבנו לתורתו ואם כן בהשכל' ומחשבה זו די וא"צ לשמור בהנחת תפילין בגשמי או שמירת שבת וכדומה זהו תכלית המרי אשר פעל היצה"ר באנשים החוטאים בנפשותם אשר חשבו להשכיל ויעשו כוני' למלאכת השמים וזהו בתכלית המרד והפשע אמנם בענין הלז וכדומה לזה במקצת פשתה נגע צרעת הזה בכל מחנה עברי' בעו"ה אשר המון עם אומרים רחמנא לבא בעי וחושבים להיות לבבם תמיד עם ה' לייחד קדושת שמו ברבים ולאהוב אותו בתכלית בכל עבודת המסורים ללב בזו די ואינם מקפידים אם עוברים על מצות מעשיות ועבודת ה' בכל דבר וזהו אומרו נאם פשע לרשע בקרב לבי הרצון הואיל ועבודת ואהבת ה' תקוע בלבי אין עוד נ"מ במעשה חיצונים הנראים לעיני' כי אדם יראה לעינים אבל אלהים יראה ללבב ואם לבך שלם עם ה' מאי איכפת עוד במעשה הנרא' לעינים וזהו אין פחד אלהים לנגד עיניו כי אין נ"מ בזה וזהו הפשע לרשע וזהו פרי חטאת יצה"ר בעו"ה אך באמת שקר הוא ומלי' כזבים ולא יקומו רשעים במשפט ה' כי שניהם כאחד טובים רעותא ועובדא כונה ומעשה ואם כי כונה עיקר אבל צריך מעשה לעורר הכונ' וכונה לעורר המעשה וידוע כי אנו לפני ה' בשני בחינות בחינת בן ובחינת עבד והוא זה בכונה לאהבה בלב הוא בבחינות בן כי הבן אהוב לאביו נפשו קשורה בנפשו ובאהבתו ידלג שור ולא כן עבד אמנם בבחינת המעשים ועבודת ממש הרי בבחינת עבד כי אין הבן עושה עבדות כמו עבד אשר זהו ענינו יום ולילה לא ישבות ולכך יש לנו שני בחינות בן ועבד ולכך דוד בקומו להזהיר העם הישראלי לבל יפנו לקול היצה"ר להבטל ח"ו מעבודת ומעשה מצות וכי אין הדבר תלוי בלב לבד פתח ואמר לעבד ה' לדוד כי זהו בענין עבדות ה' ולכך אנו נקראים עבדי ה' היות אנו עובדים משמרת הקודש ובכתף ישאו וזהו נכון אבל כוונת המדרש דיש להבין ענין גלית בטעם בחרו לכם איש וילחם בי כו' והמנוצחי' יהיו למנצחים עבדים מה טעם יש לזה לא כמשפט הדת וטיב מלחמה שאל זאת ולא כן במשפט השכל כי בשביל שגבור אחד כובש גבור השני יהיה כל העם עבדים ואם יקר לו מקרה שיחלק ע"ג קרקע מקום הלוחמי' או שיפול חרבו מידו כמקרה הלוחמי' אשר עי"כ גובר השני יהיו כל העם עבדים וגם יש להבין במה שאמר דוד שחרף מערכות ה' מה חירוף יש לה' שאין בנמצא אצלינו גבור תקיף וחזק כמו גלית ולא בכח יגבר איש להשיג שלימות נפשו אדרבה מחוק וטבע תורתינו ורב מצות מבלי להיות רק חלש ותש כח ולהכי נקרא שמה תושי' ובפרט לא היה לפלשתי' תמיד גלית רק בזמן אחד וכבר היו ימים שהי' לישראל גבור הוא שמשון המפורסם:
ויותר תמוה כשאמרו הכה שאול באלפיו ודוד ברבבותיו קנא שאול לדוד ואמר לי נתנו האלפים ולדוד הרבבות ועוד לו אך המלוכה שאין לו שחר כלל כי בשביל זה יהיו לו המלוכה וכי בחרו הגבור למלך ואין זה מתנאי בחירת המלך הלא שאול עצמו הכריז מי שיכה גלית יתן לו בתו וכו' כי לבבו חלש ללחום אתו ואם המכה יהיו גבור ממנו ובי בשביל זה ימלוך בישראל אמנם להבין דע בשנבין ג"כ במה שאמרו בגמר' דסוטה ביוסף שבקש לעשות צרכיו ובא דיוקנו של אביו ואמר יוסף עתידים אחיך שיעמדו על אפוד רצונך שימחק שמך מתוכם וחזר בו וי"ל למה לא אמר לו שום דבר שפוגם ומורד בה' ובנשמתו רק בזה שימחוק שמך מהאפוד ומה ענין זה להך דחטא עם אשת אדוניו והדבר תמוה עד שאין צורך להאריך אבל הענין כך כי כבר נבוכו רבים אם יש מציאות לחכמות וגזירות משפטי כוכבים והוברי שמים או לא כאשר הרמב"ם צחק עליהם אבל הראב"ע מגן בכל כחו בעדן והאמת כי ודאי יש לכוכבים כח לפעול בגשמי' כי לא לחנם נתן ה' אותם ברקיע בגלגלים שונים ואור גד ל עולים ויורדים רצים ושבים אבל הוא אצלם כחולם חלום שיש בו מהאמת אבל צריך פתרון מהנ"ל כי ודאי דגזרת כוכבים מורים דברים שיש בה מהאמת כי מורין על דבר בדומה או דבר רחוק כמו פתרון חלום וזהו או מסיבת החוז' כי א"א להשיג הדבר בשלימות או מפאת הכוכבי' בעצמן כי השפעת השם בכוכבי' אינו כ"כ פסיקה וחלוטה שיהיו גזירתם והוראת ענינם בש ימות ובפסוקו' המוחלט ודבר זה ההבדל וההפרש שהיה בין אורים ותומים ובין תרפים שהיה לכל מלכי או"ה כי התרפים היו לאו"ה בנוי על חכמת הכוכבים כפי מהלכם וקטבן ואלכסן כאשר התחכם הראב"ע בענין אפוד ואורים ותומים שהיה ג"כ על מתכונת הזה וכפי משטרי השמים אבל כבר חלקו עליו חכמי אמת כי לא כן הוא וזהו שהיה לחכמי גוים ובהם התחכמו לדעת עתידות וקורות הזמן אבל לא הגיעו לשלימות ודבר ברור בלי ספק והקרא אמר התרפי' דברו און ולא כן אורים ותומים אפוד קודש שהיה בו השפעת רוח הקודש וענין נבואה שהיה דבריהם מוחלט ותמים בלי שיפול בו ספק או שיהי' פתרון בדרך דמיון או בדרך רחוק ומדומה רק הכל באר היטב ואמרו אורים שמאירים דבריהם תומים שמשלימים דבריהם ואפשר החכם הראב"ע ז"ל לא כדין מילי' שצייר תמונת מהלכי כוכבים באפוד ומרובע וכדומה כי את זה לעומת זה כגובה השמים למעלה מכוכבים באור השפעת אלהים בצורת הקודש וכסא כבוד ג"כ בדמותו מאורו' גשמי' ויש בו ג"כ כל האופנים הזה ועולם התחתון מכוון לעולם עליון כאשר ישכילו חכמי אמת בזה ואין כאן מקומו להאריך אבל זו ההבדל בין אורי' ותומים לתרפי' ובזה נפלינו היינו מכל העכו"ם אשר היו על פני האדמה וזהו לאות כי אין בגזירות הכוכבים דבר ברור דאל"כ מה טיבו של או"ת ומה כל החרד' הזה כיון שיש כח בטלמסאות העשוים ע"פ גדרי כוכבי' להגיד כל דבר להשלימות בו לחכמה וזה פשוט:
<b>והנה</b> הא דיוסף לעשות צרכיו נכנס ודאי אין זה מחמת רוע לבב לחמדת יצר לרוע רק כדאמרינן שהוא טעה כי ראה באצטגנינו שתתדבק ביוסף וחשבה שהיא היא ולא כן הוא כי רק זרעה כי אסנת נשאת ליוסף וא"כ זו כי שניהם התחכמו וראו ע"פ חכמת הכוכבי' וגדרת המזלות וההולדות כי שניהם ידבקו מאתם יצא זרע אמונים אשר יעשו חיל בישראל ולזאת התחכם יוסף והוא לעשות צרכיו כי חשבו שאין כאן ביטול כפי גדרת השמים ואין בזה דבר כוזב וא"כ ראוי איפוא להתדבק בה כפי הראוי לה מפאת התולד' ולהוליד זרע קודש:
<b>אמנם</b> יעקב בא והוכיח לו שאל יבטח בזה כי אין הוראתם וגזירתם אמת ויש בהם מהטעו' והדמות בעלמא כמו פתרון החלום כי זהו יורה על זרעה וכדומה אבל לא שיחטאו לאלהים ליקח אותה והוא בעולת בעל ולזה אמר לו אם אתה חושב שיש אמונה בגזירת הכוכבים מבלי שכולה וטעות אם כן לעתיד יעמדו אחיך על אפוד ואתה לא תהי' בתוכם כי לדעתך אינו צורך לאפוד כלל כי התרפי' מעשה ידי אדם הבנויי' על משפט הכוכבים כנ"ל מורה ג"כ כזה וא"כ איפוא למה לו או"ת וא"כ ימח שמך מתוכן ומזה השיג יוסף כי אין אמונה בגזירת הכוכבים ואף הוא פירש מאתה ואח"כ נתקיימה גזירת הכוכבים באסנת בפתרון החלום ודבר זה הוא במזל ישראל כי כפי מזל ישראל מורה שתמיד יהי' נוחלי אברהם עבדים עם שנאוי ובזוי ולכך אמר אברהם שהי' חכם באצטגנינות שבן דמשק ביתי ירשני להיות עבד והקב"ה אמר לו צא מאצטגנינות שלך כי אני אשדד המזלות אבל מכל מקום לתת להם קיום במקצת כפתרון חלום שאמרנו אם אין כולו מתקיים מקצתו מתקיים אמר ידוע תדע כי גר יהיה זרעך וכו' וזה הוא לקיים מקצת גזירת הכוכבים בעבדים ודע כי ענין מלך לאומה עד שאמרו הוי מתפלל בשלומה של מלכות וחולקים כבוד למלכות אפילו למלכי אומות העולם ותקנו ברכה בראי' שלהם הוא כי השפעת המזל לאומה הוא למלך וממנו יושפע לכל האומות והוא תיכף אחר המזל ולכך אמרו אין דומה חלומו של מלך לשל הדיוט כי חלומו של כל העולם היות הוא מושפע מהמזל בכלל העם ואח"כ מחלק והוא שני להמזל אך זהו במלכי אומות העולם אבל מלכי ישראל גבוהים הם מהמזל והם תיכף מקבלים השפע משכינה ומחלקים בישראל וזהו וישב שלמה על כסא ה' שמקבל השפע מכסא כבוד ואמרו די כורסי' רמו אחד לו ואחד לדוד כי דוד מקבל תיכף מכסא כבוד:
<b>אמנם</b> זה אינו בכל המלכות רק במלכות ב"ד שהיה הבטחת כסאו כשמש נגדו הרצון כמו המזל שמכונה בשם השמש כנודע כי השמש ראש למאורות המזלות כן יהיה כסאו שהוא יקבל ממנו כמו השמש ויהי' שוה למזל ולא ישב תחת המזל אך זה במלכות בית דוד אבל מלכי ישראל אינם במדרגה זו והם תחת המזל ולכך ישראל ששאלו מלך ישראל כי ידעו שעדיין לא הגיע זמן למלכות בית דוד אמרו תנה לנו מלך וכו' ככל הגוים היינו שיקבל השפע מהמזל כמו שאר מלכי גוים ולזאת קצף שמואל עליהם אף כי מצוה הוא להקמת מלך כמבואר בתורה וכמו שהקשו כל המפרשים אבל הקצף היה ששאלו מלך ככל הגוים תחת המזל ולא כן חלק יעקב ולכך אמר שמואל הלא קציר חטים היום אקרא לה' ויתן קולות ומטר ודעו כי רעתכם רבה וכו' לשאול לכם מלך ולכאורה אין מזה ראי' שיהי' מטר לקול תפלתו שהרעו לבקש מלך אבל לפמ"ש ניחא כי הרא' להם כי הם למעלה ממזל ובתפלת' יש כח לשדד המזל כי בניסן אשר כפי כח משטרי המזל אין מזמן הגשם והקולו' וברקים ובתפלתו יעשה מול חוק המזל וסדר הזמן ואם כן כשהם למעלה הרעו אשר עשו שבקשו מלך ככל הגוים היושבים תחת המזל ולגדול' מזו המה מתוקנים וא"ש:
<b>והנה</b> ענין גלית שבא אח"כ בימי שאול ולא בא מקודם כאשר הכה יהונתן מצב הפלשתים היא כי נודע כי כל אומות קדמוני' כל הנהגות שבת' וקומ' הי' ע"י קסמים מעונן ומנחש בחכמת הכוכבים וכאשר ידעו כי הוא במערכה גבוה וטובה הי' לוחמים וכאשר ראוי כי מערכת' שפלה היו נסוגים אחור וזה היו כל ענינם כנודע מענין עמלק וכדומה שהי' הכל ע"פ חכמת הכוכבים ולכך גלית כאשר ראה כי מזלו בגרם המעל' עד מאוד ובתכלית הצמיח' אז גאות לבש ואזר חיל להלח' כי ראה כי מזלו תקום לו ולכך אמר האיש הישראלי ילחם עמי ופרש"י ומדרש שמואל כי להיותו שאול מלך ושני למזל ישראל עליו להלחם עמו ולראות מי מהמזל יצליח וזהו שהיה טענת גלית כי כבר כתבנו כי מפאת מערכת כוכבים יחויב שיהיו ישראל עבדים רק הישראלים חושבים היותם למעלה וחוץ למזל וע"ז אמר שיהיו לוחמים עמו והוא בגרם מעלות המזל והוא ינצח המופת כי גם על ישראל שולט המזל ומזלו גבר וא"כ ראוי שיהיו ישראלים עבדים כפי משפט מערכת הכוכבים ואם ינוצח זהו לאות כי ישראל למעלה ממזל כי מזלו בתכלית הצלחה וא"כ יחויב שכל עמים היושבים תחת המזל יהיו לישראל הנשגבים ממזל לעבדים ולכך הלך גלית ויתיצב ארבעים יום כנודע כי מזל צומח בגרם המעלה הוא לערך מ' יום וכן להיפך ולכך מ' יום היה הגשם על הארץ וכן מ' יום יצירה וכדומה כי במ' יום ימי עלי' וירידה ובאמת רפו ידי ישראל להלחם בו עד שבא דוד אשר כבר נמשח משמואל וכבר עלה ל עלה ממדרגת המזל במלך דוד כהנ"ל ולכך הוא אמר לגלית כי חרף מערכת ה' להיותו חושב כי הכל במערכות הכוכבים ולא במערכת אלהי ישראל אשר למעלה ממערכת הכוכבים ומשם השפיע לישראל ולכך יצא נגדו להלחם בו ואמר היום שאז היה מזלו ברום גבוה אמר שה' יתנו בידו וכבר נודע כי כל מזלות שהם בוני' למנהגי עולם הם שמהו לישראל למשיסה ולעבדים ולכן אמר דוד אבן מאסו הבונים היינו מזלות הנ"ל היתה לראש פנה והוא כי מאת ה' היתה זאת ואמר שהגביה קרן ישראל למעלה ממזלות והיא באמת פלא הענין ונפלאים הוא בעיניו ושבעה כוכבי לכת הם נקראים רועים כי הם הרועים לעולם ולכך נאמר בשיר השירים משכנות הרועים על או"ה ולעומתם יהיה לנו לע"ל שבעה רועים אבל ה' רועה ישראל נוהג כצאן יוסף והוא המרים אבן מאסו הבונים וזהו שאמר יעקב ומשם רועה אבן ישראל והבן וזה שלבש דוד בכלי הרועים ושם אבן בילקוטו שהוא אבן ישראל הרוע' ה' ומזה הכניע לגלית ופצע מצחו ובזה תבין חכמת הבתולות השוררים הכה שאול וכו' כי ידוע כאשר ה' הסתיר פניו מעמו ונתן ישראל לרשעי' בעו"ה לבוזזים אין הקב"ה עושה להם נס כי ח"ו לא יעשה רחמנא נס לשקרא ולהרע לישראל רק מניח אותנו תחת ממשלת המזל ובזה אנו נכנעים ושחים לעפר כאשר כתבתי אשר כוכבי וכסילי שמים נלחמו למולנו דרך קשתם כאויב וא"כ כל מה שתמצא שהיו או"ה לאל ידם לעשות נגדנו הוא מפאת המזל ולא מפאת הנס והנה בקללת האזינו נאמר איכה ירדוף א' אלף הרי ראיה כי מפאת המזל כן ולא מפאת הנס מי שהוא בגבה מזל וכנגדו הוא בשפל המזל יוכל לרדוף א' אלף אבל יותר א"א למזל לפעול כי אלו היה אפשר למזל לגרום שא' ירדוף יותר מאלף אף גם באו"ה נגד ישראל היה כן כי מזלם בתכלית המעלה ונחנו בתכלית הירידה ולא נאמר בקרא רק א' מאלף וא"כ אם תמצא שא' רודף יותר מאלף אות וראיה שהוא מעזר ה' ולא מהמזל וזהו מה שנאמר יפול מצדך דהיינו מצד שמאל שהוא בצד המזלות ועולם תחתונים מהקב"ה שהוא מצדך אלף אבל מה שהוא מפאת עזר ה' בלי כוכבים ומזל וזהו מימינך ימין ה' רוממה למעלה מכוכבים רבבה וזהו כי כבר כתבנו כי שאול היה מלך תחת המזל כנודע ולכך לא היה יכול להלחם בגלית ולא היה יכול להכות יותר מאלף אבל דוד שהי' למעל' מהמזל ולכך הכה גלית והוא בצד ימין ה' כדכתיב אמר ה' לאדוני שב לימיני והכה ברבבות וזהו מאמרם הכה שאול באלפיו ודוד ברבבותיו ושאול הבין זה ואמר א"כ עוד לו המלוכה כי בזה לו יאות יותר המלוכה ממני שנתנו לו רבבות ש"מ שהוא למעלה ממזל וזהו הראוי להיות מלך ישראל ולא מלך ככל הגוים כהנ"ל כי זהו עיקר טיב המלוכה ולכך נתקנא בו וא"ש:
<b>אמנם</b> ודאי שאף שאנו למטה מהמזל כעת בגלות מ"מ לא ימלט שהקב"ה למען שמו הגדול לבל יתחלל עושה לפעמים נס למעלה מהמזל והטבע וזהו שחשב דוד בהריגת גלית לרב ענותנותו לא שהוא למעלה מהמזל רק היה לבל יתחלל שמו ולבל יאמרו הגוים ידיהם רמה פעל זו בדרך נסי ושדד מערכות מזלות גלית ולכך יחס דוד נצחון זה להקב"ה כי ממנו יצא והוא שהטיב עם ישראל ואמר לך ה' וכו' והנצח כי בידך לנצח הכל וכבר ידוע מ"ש המפרשים במה דאמרו דאין אומרים הלל בפורים דאין אנו עבדי ה' רק עבדי אחשורוש באשר אנו למעלה מהמזל נקראים עבדי ה' וכן היה ביציאת מצרים שהיה הכל נס מוחלט ומופלג בלתי ישועה בשום חלק ממערכו' המזלות ולכך אומרים הללו עבדי ה' משא"כ באחשורוש שהיו נשארי' תחת המזל כי נס המן היה מפאת הטבע ובעל הרחמים סבב סבובים שיהיה ישועה לישראל בטבע מאשת המלך ומרדכי שהצילו ממות של בגתן ותרש ולכך לא נקראים עבדי ה' רק עבדי אחשורוש כנודע כי מלך הוא מרכבה למזל וזהו ענין שהקב"ה תלה נצחון בדוד להיות למעלה מהמזל והוא יושב על כסא ה' ולכן היה סיפוק בידו לנצח לגלית ולזה קראהו ה' עבד ה' לדוד ועבד השם מורה שאינו תחת המזל רק למעלה מהמזל כנ"ל בעבדי ה' וזהו לאות כי לו יאות הנצחון ותלוי בו. והנה לבאר אמרו נאם פשע לרשע זולת מה שכתבתי לעיל הוא כי באמת עיקר כוונתי בזה הדרוש לא להרבות בדרוש בביאור מדרשים ואגדות כי אם לחפש דרכנו ונחקורה בעונות שבידינו אשר בעו"ה אדם דש בעקבותיו וקבעתי יום זה כי ימים אלו יום ח' הועתק התור' לתלמי מלך מצרים יונית והי' חושך ג' ימים וכן יום ט' לא נודע מה היה בו מהצר' ויו"ד בו צר מלך בבל כנודע. ובאמת על מה שלא נודע בט' בטבת מה היה בו כבר אמרתי בפעם אחר ענין הדבר אבל גם זהו תדע כי לעולם כאשר לאחר חצי היום השמש למערב נוטה ונטו צללי ערב כבר החל ענין יום הבא ולכך בחרבן ביהמ"ק בעו"ה עיקר היה ביו"ד אבל בט' נטו צללי ערב החל הצר' והשממ' בעו"ה וכן תמיד ולכך בעי"כ כאשר נטו צללי ערב כבר החל קדושת יה"כ וקבעו חז"ל במנחה להתודות ואמרה התור' ועניתם בתשעה לחדש בערב היינו אחר חצות ודרשו חז"ל כל האוכל ועיקר הסעודה אחר חצות וכן בט' בטבת לאחר חצות כבר נטו צללי ערב מיו"ד בטבת יום צרה ומבוכה יום הרע אויב בקודש לצור על עיר ויום ההוא קשה לישראל למאוד יותר מיום חורבן הבית כי ט"ב אינו דוחה שבת ואלו יו"ד טבת לפי קביעות קדמונים שהי' אפשר להיות בשבת כבר כתב הב"י בשם אבודרהם כי דוחה שבת כמו יה"כ ומזה מופת כי צרה גדולה היה וכל התחלות קשות וכיון שכבר הותרה הרצועה מלמעלה לצור על עיר כבר אח"כ היה הדרך כבושה לפני אויבי עמו לעשות כאשר זממו בעו"ה. ולכן אף ט' בטבת מהצר' ותוכחה כי בחצי היום נטו צללי ערב ליו"ד. ולזאת ראו איך זה לעומת זה בד' תקופות בשנה מכוונים פעמים לטובת ישראל ופעמים לרעה כי ט' ויו"ד תשרי לטובת ישראל קדוש' וסליחה ג' חדשים אחריו מכוון ביום ט' ויו"ד טבת יום צרה וצוקה. ואח"כ בג' חדשים לאחריו יו"ד ניסן יום ישועה לישראל כנודע משבת הגדול כי עיקר הנס היה ביו"ד ניסן וביו"ד ניסן נבקע הירדן כנודע ואחריו ט' יו"ד תמוז הובקע' העיר בראשונה כמבואר בירושלמי ותו' ר"ה דבראשון ביו"ד הובקע. וא"כ ראוי לנו לחזק בימים אלו לקבוע יום תשובה אולי ירחם ה' עלינו כי בעו"ה עיני עוללה ויורדת מים עד מתי לא עלתה ארוכ' לשבר בת עמי נקומה נא ונסבב בשל מי הרע' ולזאת אף כי יודע אני מכף רגל ועד ראש אין בי מתו' בעו"ה מ"מ קמתי לעורר לב העם בתוכח' אולי אבנה אנכי מכם כי טיב מוכיח הוא לשני תועלת א' הוא מה שאמר שלמה בקהלת טובים השנים מן האחד וגו' כי אם יפולו האחד יקים את חבירו ואלו האחד שיפול ואין שני להקימו הרצון כי לאדם תמיד מלחמת פנימי ביצ"ט ויצה"ר כנודע שהוא בחינות גופי חיצונים שהוא בחינות שד ופנימות בהירות שהוא בחינות שדי וא"כ מי יכריע זה בכה וזה בכה אבל שהמוכיח בא ומזהיר לעשות טוב ולא רע הרי מצא יצ"ט עזר מצדו וטובים שנים מאחד ויצה"ר בטל במעוטו ונפל מי יקימו ולכן אסור להתחבר לרשעי' כי אז ליצה"ר הרוב ויצ"ט אחד שנפל ואין מקים בעו"ה זהו טעם א' להוכיח אבל עיקר טעם כי בעו"ה אין אדם רואה נגעי עצמו ויתהלך במשרים וכל אדם יאמר אני צדיק מה פשעי ומה חטאתי חף אני מעון ועל כל מעשה ומעשה יש לו אלף אמתלאות ואין אדם רואה חובה לעצמו אבל המוכיח הוא המחפש מטמונות ומזכיר נשכחות זהו עון פלילי וזה עון גדול כך וכך והשומע ישמע והנה רואה כי אך לשקר שמר ימיו וחשב כי אין בו עולה ועכשיו כל שמעו תצלנה אזניו כי רואה לרגעי' תבחננו אין רגע בעו"ה בלי עון ומכשול קטון וגדול שם הוא אבל היצה"ר מתחכם על כך ומה עושה משניא המוכיח בעיני אדם ואומר לו מה לך לשמוע דבריו הלא כבר נודע בין החיים לעבוד את ה' והלא מלתו אמורה כהנה וכהנה בספרים וכדומה ומה לך לסבול דוחק' דבי כלה וזמן ארוך בבי"הכ ומי יודע לאיזה פנים מלתו אמורה ומי יתן החריש יהי' לו לחכמה וכהנ' מוסיף שנאה עד שאינו שומע לקולו ובזאת האיש הזה הולך לטומאתו טומאת יצה"ר וחושב כי ישר מפעליו ולא עולתה בו ולכך אמרו חז"ל האי צורבא מדרבנן דסניא ליה בני מתא משום דמוכיח להו במילי דשמיא כי זהו מתחבולו' יצה"ר להשניא המוכיח בעיניהם אפס הן בחושך ולא יראו אור. וזהו מאמר דוד ע"ה נאם פשע לרשע בקרב לבי היצה"ר חוקק לרשע בקרב לבו שלא חטא כלל וצדיק וישר הוא ואם כן אין לך לפחוד כלל ממדת הדין של השם כי צדיק אתה ולמה יפחד לבבך וזה אין פחד אלהים זהו מדת הדין לנגד עיניו באמרו צדיק אתה ולא פעלת עולה. אך שלא יבא מוכיח וימצא לו עונות רבות ופשעים וא"כ יהיה נגל' שקרתו מה עוש' כי החליק בעיניו מפתה לרשע בקול חלקלקות לשונו למצוא עונו הרצון למוכיח שמוצא עונו ומברר פשעיו לשנוא שיהי' שונא אותו ולא ישמע בקולו כלל וא"כ יהי' דרכו כסל למו בטעות שלא חטא כלל עד כי יגוע לא יסור שטותו וימות בלא דעת וזהו מתחבולו' היצ"הר ולכן עם ה' בנים אתם לה' אל תשמעו בקול לשון חלקלקות שמעו בקולי אף שאני מרב' במוסר נאמנים פצעי אוהב ונעתרות נשיקות שונא יצה"ר קומו נא ונחפשה דרכנו למצוא אחת לאחת למצוא חשבון אם הדבר כן כי כנים אנחנו לא סרנו ממצות ה' או לא ראשון בענין חילוק ופירוד לבבות בישראל היא עבירה שגוררת עבירות רבות ואם מצוה ואהבת לרעך כמוך כוללת כל התורה וצוה האר"י לאומרו קודם התפלה שמקבל עליו מצוה זו. אנחנו הולכים בתר איפכא כי שונא לרעהו כמוהו כי שונא לחבירו ושונא לנפשו הלא ממצו' זו יסתעפו פארות רבות כי אם אינו אוהבו בלבו בעו"ה כאשר רוב ישראל המונים נחת ינחתו בשמעו דבת ותקלת חבירו מלבד שעובר על מצות לאהוב ישראל עובר על דבר שקר כי בפיו יאמר צר לי אחי ובלבו ישים ארבו ואדמהדר אפי' יצחוק ויאמר כן יאבדו וכדומה ומסתעף ממנו אם מתכבד בקלונו דכל המתכבד בקלונו של חבירו אין לו עו"הב ח"ו ועבירה גוררת עד שלבסוף חושב רעה איך לדחות אבן אחר נופל הן מחמתו והן מגירי' דילי' כח כחו כגופו דמי ועיקר שרואה בחבירו דבר עבירה ואינו מוחה כאלו לא ניתן הדבר להוכיח רק לרב ומור' אדרבה אם אני מוכיח היצ"הר מפת' לאדם לאו כל אדם יהי' רב לשמוע בקולו ואלו הייתי רב הייתי ג"כ כמוהו וכהנ' שבושים אבל אם חבירו עמיתו יוכיחו אל בני אל אחי כלך מדרך זו מה הנאה יש לך בעשותך מול רצון התורה ולומדיה וכהנה ודברים אלו יפעלו פירות ביותר מאלף תוכחת שלי ולכך אמרו קנה לך חבר ולא קנה לך רב כי חבר טוב תועלת יותר מרב וזהו הכלל נכלל בכלל אהבת ישראל זה לזה כריע כאח כי הלא אב אחד אלהי ישראל לכלנו ולמה נחבול בעצמינו והלא כת חנפים ושקרני' אינם רואים פני שכינ'. ואם אדם בלבו שונא לחבירו לא ימלט מזה להחניף ולשקר בעמיתו אבל מרפא חולים זה הוא הדבר כאשר יתן אדם ללבו ימים באים וגם שנאתם וגם קנאתם אבדה ומי יודע מה יולד יום היום אני אויב מחר אוהב וכן להיפוך ומה אני נבהל לתמורת הזמן הפכפך איש זר טוב לי לאחוז בתורת ה' ודורשי' לא יכשלו והנה עיקר קיום ומצב ישראל הוא בהתחברות ואחדות כי זה למול זה אנו אומרים ה' אחד והוא אומר ישראל גוי אחד ואם כן צריך להיות אחדות גמור מבלי לשקר ח"ו בחותמא דמלכא קדישא ישראל אשר בך אתפאר כי באמת כבר דרשתי פעמים רבות כי יש בישראל יותר פאר לה' מבחמ' ולבנה וכוכבי שמים כי אם הם מעידים תוקף מפעלות ה' כדכתיב וכמשיג בחוש מ"מ הא יש הרבה מכופרים פילסופים חכמים בעיניהם שחושבים כי עולם קדמון ואין בורא לשמש וירח ומהלכי שמים וטבע עשהו מקדם קדומי' וכמנהגו נוהג וכמה טרחות טרח הרמב"ם לסתור דעת אריסטו בספרו מורה נבוכים מהשכל וכמעט לא עלתה בידו אמנם ישראל אשר כל עסקיהם ושבתם וקומם הכל נסי כי הלכו מגוי לגוי ואין א' שבידו לכלותם אף כי כל מחשבות עמים לרוע וכהנה הביטו צור מחצבנו תולדות אברהם יצחק יעקב הכל בנס מוחלט כי שרה בת צ' הוליד' אחרי בלותה הית' לה עדנה וזהו מברר שיש בורא מחדש ברצון ונפשו אותה ויעש וזהו מה שאמר ברבה ויעש ה' לשרה כאשר אמר שהוסיפ' על המאורות כתיב הכא ויעש וכתיב התם ויעש ה' שני מאורות וכו' וזהו הכונה כי נס של עשי' זו שהוליד' יצחק הי' יותר נס מוסיף לספר גבורת ה' מן המאורות שעשה ה' להאיר לכל עולם אף שיש בו מגבורת ה' כי בהם יש מקו' לכופרי' לכפור משא"כ בלידת יצחק הודו כלם כי לה' נתכנו עלילו' וזהו שהוסיפה על מאורות וזה פשוט ונכון אבל אימת מתפאר בהיותינו גוי אחד בלי פירוד וחיבור מוחלט ועצום כי הקדוש' צריך הכל בחיבור ובלי פירוד כלל יתפרדו כל פועלי און והנה אמר ביומא דף כ"ב כתי' והי' מספר בני ישראל וכו' וכתיב אשר לא ימד ולא יספר ומשני כאן בעושין רצונו וכאן באין עושין רצונו ויש להבין למה תלי' בזה מספר ישראל וגם למה אסור לספור והסופר מביא ח"ו קצף ונגף כאשר הי' בימי דוד שמנה ישראל. אבל ענין מה שאמרו חז"ל אל יוציא אדם עצמו מהכלל ובזוהר הוסיף יותר בשונמי' שאמר לה אלישע היש לך לדבר אל המלך היינו קב"ה ואמרה לו תוך עמי אני יושב דלא לפקיד לה מכללא דישראל והטעם מבואר כי נידון עולם בתר רוב ורוב ישראל ורוב מעשיהם כשירי' אבל אם יבוא לדון לכל א' בפ"ע מי גבר אשר לא ימצא בו מומים רבים ונגעים פצע ומכה טריה בעו"ה ולכך אסור לספור לישראל דכשהן בכלל א' הם נדונים דרך כלל אבל כשאתה מפרידן וסופרן א' לא' אף המשחית ושטן מביא לכל א' חשבון יפקדנו מעשיו בפרט ומי יצדק בדין ולכך חס ושלום יצא קצף ויהי' נגף ח"ו כאשר קרה בימי דוד אך זהו אם רוב ישראל צדיקים אבל אם ח"ו נהפך שרוב ישראל רשעים אם כן אדרבה יש למנות כי אם נדון בתר כלל ורובא יצא חמת ה' אף על צדיקי' אמנם במספר יפרדו איש מעל רעהו רשעים יהיה משפטם חרוץ וצדיקים ינצלו. ולכך אמרו כשעושין רצון ה' לא ימד ולא יספר כי המספר אסור משא"כ ח"ו באין עושין רצונו אדרבה המספר צורך גדול למלט צדיקי' ונקי' שבדור ולכך הי' מספר בני ישראל ובזו תבין מה שאמרו חז"ל בפרטן אתה מוצא ס"ט ובכללן ע' ולמה כך אלא כמ"ש כי בדבר נפרד אין שכינה שורה כי כל קדוש' הוא באתר דיחודא ולכך כשישראל עושין רצון המקום וה' שורה אתם אין לספרם להורות על דבר פריד' ח"ו כי צריך להיות ביחודא וידוע במדרש וזוהר כי שכינה השלימה מספר ע' ולכך בכללן כשכוללן יחד אז השכינה שורה ואת מוצא ע' אבל בפרטן עלמא דפרודא אז אין השכינה שורה ולכך אי אתה מוצא רק ס"ט. ומזה תבין אמרם כי יוכבד נולדה בין החומות היינו בין גבול א"י למצרים והיא השלימ'. ויש להבין למה הי' כך שכל ס"ט נולדו בא"י בצאת יעקב ויוכבד לבד היא שהשלימה בין חומה ולמה דוקא בין מצרים כנ"ל. אמנם הענין מובן כי מספר ע' הי' מספר מכוון לע' שרים כנודע ולא היה יכול להיות לא פחות ולא יותר וידוע כי מעולם לא ירדה השכינה בח"ל ואף דנאמר דירדה שכינה היינו רק האר' בעלמא אבל מעולם אין שכינה שורה אלא בא"י כמבואר בגמ' ובזהר ובס' טוב ארץ והשכינ' השלימ' אך זהו כל זמן היותם בא"י אבל בהגיעם לגבול מצרים אז פסקה השריית שכינה גמורה ואם כן חסר ע' ולכך תיכף באותו פעם נולדה יוכבד להשלים החסר ולכך לא הי' אפשר שתהי' נולד' מקדם כי א"כ הי' ע"א בצירוף השכינה ולכך לא נולד' רק בגבול מצרים זה מסתלק וזה נולד אל יחסר המנין. ואם כן ראו כמה טובה החיבור ואהבת ישראל כי אהבה לחבירו ישים ללבו לא מצידו רק להיותו עבד ה' בן אל חי ואני מחוייב לאהוב ה' בתכלית האהבה ואיך לא אאהוב בנו ועבדו נאמן ביתו אשר ידעתי כי הוא משגיח בטובתו וחפץ חסד להטיב עמו הלא מגדר אוהב לאהוב כל אשר בשם אוהב יקרא אף כי לאנשי ביתו חוסי בצל קורתו ואם כן אהבת ישראל הוא שרשו מאהבת ה' אשר זהו חלקנו ומנת כוסנו. אבל בעו"ה גם אהבת ה' אינו שלימה אצלנו כי איך אוהבים אותו בכל לב בעזבם שקידת תורתו והשגח' להרבות גדיים ותיישי' אוי לי אמי כי ילדתני בראותי שפל' הדור בכל חלקי ארופ"א ממש אין ישיבת לומדי תורה לשמה יושבי לומדים מומחים שוקדים על התור' בעומק הלכה של אמת ולא בעו"ה בפלפול של הבל מבלי הודה על האמת אין דורש להבין דרכי התורה על בורי' ואליכם אישים אקרא זכו חולקכון שעוסקים בתורה בתמידו' מחיל אל חיל ילכו אבל כל למודכם גמ' משניות מדרש של"ה ואין אחד נותן ללב ללמוד או"ח על בורי' לדעת הלכות תפילין ציצית תפלה ברכות נט"י ובה"מז הלכות שבת והלכות יו"ט על בורי' אשרי איש שימלט ולא ישגה בהן כי בהן הלכות רבות והידיע' להמונים מעוטים ובפרט דיני מוקצ' מלאכת שבת וי"ט וח"ה ברכת נהנין וכדומה ואחשה מי"ד כי יש בהן דיני' לא דיני איסור והיתר הנמסר להורים ומורים רק שאר דינים השו' וצרכי כל נפש אדם כענין הסתכלות במראו' הצובאו' רבו המחמירי' ואומרי' דאסור לאיש לראות במראו' הצובאו' אם לא לצורך כשמסתפר או להעביר כתמי גופו וכדומה אבל לראות במראות אם לבושיו מכווני' וכהנ' הוא בגדר לא ילבש גבר שמל' אשה וכהנ' דברי' רבי' כל מה שהאיש עוש' להתקשט או להתנאות הוא לדעת רוב פוסקים בגדר לא ילבש וכו' וביחוד צריך שימור על הסתכלות המראות כי כבר נודע מ"ש הזוהר ומקובלי' כי בכל דיוקן ודיוקן אית רוח השורה ולכן המסתכל במרא' ללא צורך כנ"ל הרוח מתלבש בדיוקנא ומזיק לו במותו וגורם רעה לעצמו כי ידוע תדע כי אין לך פרצוף וצלם תבנית עץ ואבן שאין עליו שורה רוח ומזיק ומאוד יש לאדם להזהר מבלי להיות בתוך ביתו פרצוף וצלם בצורה בולטת ואפי' צורה מצויר בכותל יש להזהר כי אין לך צלם ודמות דלא שרי' בי' רוח רעה ובעו"ה רבו כעת ביחוד בארץ אשכנז אשר למדו ממעש' עמים ובתיהם מלא צורת פסל ומסכ' ורובן בצור' בולטת תבנית אדם ורמש צפור חית ארץ ומלבד דהוא אסור עפ"י הדין ובפרט בצורת אדם הבולטת ורוב כלי' מנחושת וכסף הכל עליו פני אדם כאשר יעשו האומנים אשר לא מבני ישראל המה לציור ופאר מלתא דלדידהו לית בי' מומא ולדידן עם קדוש לה' מום עור ופסח מחבלי' ומשחיתים יבאו הבית ואלמלא נתנ' רשות לעין לראות היו חורדי' ולא היו יודעים מה לעשות לרב פחד ולכן הכתוב אומר עצבי הגוים כסף וזהב מעשה ידי אדם ואין כוונת הכתוב בפשוטה שאומנים עושים אות' כי זהו פשיטא אבל כל העכו"ם שעבדו לעצבים וכי לא ידעו שהם נעשים מאומנים רק חשבו כי עליהם שור' אליל שלהם וכן היה באמת כי שור' רוח מסאבא ולהמכשפים היו נגלה ודבר עמם. וזהו היה כל תעתוע עבודת כו"ם שלהם אבל כל עניני משחיתים כבר נודע כי הקליפ' היה רק בכח קודם חטא אדם אבל בחטא אדם יצאו לפועל וביחוד ק"ל שנים שהוליד שידין רוחים והם מתדבקים בראותן תבני' אדם להיותן עלולי' מאדם ומתדבקי' בראותן אנדרטי' של אדם ולכך נאמר מעשה ידי אדם והבן וכהנה יתר דברים והכל תלוי בשקידת התורה ולימוד לש"ש. כי בתורה יבורר הכל ובה נדע המעשה אשר נעשה ואשר נחדל מעשותו ובעו"ה בביטול התורה רבו אצל המוני עם לצחוק בתורה ולעלב במלאכי אלהים ואינ' חותרים להחזיק במעוז התורה וזה עיקר שלימותנו להחזיק בתורה וג"ח ובעו"ה חדלו בישראל שוקדים על התורה ואינם נותנים על לב כי זהו תכלית בריאת שמים וארץ וכל עיקר הגליות הוא שכחת התורה ולולא שהיה ישראל שוכחים התורה בגולה היו נגאלים כבר ולכך קודם ביאת המשיח יבא אליהו ז"ל לברר כל ספיקות ויזכיר הנשכחות ואז יבא משיח ולכך אמרינן בכל בעיא דלא אפשט' שהוא בעו"ה לשכחת התורה תיק"ו:
ובזה תבין מה דהי' בימי תלמי שביקש להעתיק לו התורה יוני' ג' ימים חושך דהא בכניסת ישראל לארץ כתבו כל תורה על אבנים באר היטב בע' לשון למען ישמעו אומות וילמדו ואמרו דלכך נענשו ונגזרו לשריפת סיד הואיל ולא למדו כמבואר בפ' אלו נאמרין אמנם ישוב הקושי' זו הוא כך דודאי תורת ה' תמימה ונתנה להעתיקה בכל לשון דהיינו כשהיא נעתקת כדין וכדת אבל כשהיא נעתקת בזיוף ובטעות זו היא איסור גמור ופגם גדול לשקר בתורת ה' וא"כ דרך משל ה' פסוקים יש בתורה שאין להם הכרע הנך שוכב עם אבותיך וקם העם הזה וזנה וגו' כשהיא בלשון הקודש המקרא נכתב כמו שהוא ויהיה נדון למעלה או למטה אבל כשתעתיק הפסוק בלשון אחר וכי תוכל להעתיק בלשון אחר ג"כ בזה אופן בפסוק שלא יהיה לו הכרע אי וקם מוסב למעלה או למטה עכ"פ או שתעתיק וקם למעלה או למטה וא"כ אם שקר בהעתקתו הרי העתקת תורת ה' לשוא וכן בכל דברים ממש אין פסוק שאין בו פרושים שונים ואיך אפשר להעתיקו בלשון שיסבול כל פירושים וע"כ נתפוס א' מפירושים ואם האמת כפי' השני הלא כזבנו בהעתקה ואפי' בתחילת התורה בראשית ברא יש פירושים אם פירושו בראשון ברא ה' את שמים או פירוש קודם שברא שמים וארץ הי' תוהו ובוהו ועיין רש"י ומפרשים וא"כ איך אפשר להעתיקו על נכון ולכך בימי מיתת משה שעדיין ידעו פי' התורה על בורי' כנמסר להם מפי משה מפי הגבורה היו ידיהם מותרות להעתיק התורה לע' לשון משא"כ בימי תלמי שכבר בעו"ה גברה שכחה ועלו פי' שונים בתורה ובמקרא ולזאת היה קשה להם להעתיקו ולבל יהי' בו ח"ו דבר כוזב מנגד לאמת. וזהו שהי' חושך ג' ימים ואתם ראו כמה גברה בעו"ה השכחה ואם בימיהם היה כך מכ"ש בזמנינו אשר בעו"ה אין אתנו יודע עד מה ואפי' פי' פסוק א' על בורי' אין בידנו וא"כ איך נשמח ונגיל בשום דבר ולא יורידו עינינו כנחל דמעה ומקור נוזלים על אבדן תורתנו בעו"ה. ואין איש מתאמץ על זה כי כל העם לדרכו ולבצעו ובעו"ה בחורים תיכף כאשר יהיו לנשים אפי' שנה א' אינם נקי' לביתם בית אולפנא ותיכף ישוטטו בחוצות על מחי' וכלכלה ולא שמו בה' בטחונם ולא זו עניי' אף כי עשירים ואם כן תורה מה תהא עלי' היה לא תהיה מכאן והלאה אראה לדבר עם פו"מ יצ"ו לתקן בחרם עד חמשה שנים לאחר חתונה שלא יזיז איש מבית ספר בטחו בה' ועשו טוב ודי לכם שיהיה לכם לכפרת פשע על מעשה נערות בענין חתן וכלה הוי ואבוי על עון גדול כזה וכמה תקנות נתקנו ממני ומפי פו"מ יצ"ו ועדיין קצת מרקד בנו לעבור על איסור ג"ע כי חיבוק ונישוק לג"ע הוא בכלל קריבה דג"ע ויהרג ואל יעבור ומה נעשה לקשוי לדעת והוצאת זרע לבטלה בעו"ה וכדומה הוי הלא הוא מכ"ד מנדי' וכי בנדוי תלוי הלא מבואר בזוהר בכל אלו כ"ד דברים הכרוז יוצא בכל עולמות פלוני עבר על עבירה שחייב עליו נידוי והרי הוא בנידוי וסתם תפלתו אף כי יזעק וישוע עד שישוב בתשובה כראוי והרי הוא מנודה בכל עולמות ווי להאי בושה אוי להאי כלימה והלא אין תקנה לזה אלא בתורה ותחת כי חבקתם חיק נכרים תחבקו חיק התורה ובאהבתה תשגו תמיד כי היא אילת אהבים ויעלת חן:
<b>ואמרו</b> בגמרא דב"ב דרבב"ח חזי' למתי מדבר דהוו גנו אפרקד ודמו כמבסמין ופירש"י כמו שתויי יין ופנים מצהובים ודלי' חד כרעא ורכיב טייעא אגמלי וזקיף רומחי' ולא סגיא ליה ופסקא חדא תכלתא ולא הוי סגי ליה ואמרינן כל בב"ח סכסכא מה דעתיך אי הלכה כב"ש או כב"ה הוי ליה למנות חוטי וחולי' עכ"ל והדברים בעצמותן תמוהים אבל יובנו בהבנת קרא ירמי' באמרו לא יאמרו עוד אבות אכלו בוסר ושיני בנים תקהינה כי אם איש בעונו ימות האוכל בוסר שיניו תקהינה דיש להבין מה ענין בוסר דנקט קרא ולמה לע"ל לא יענשו בנים בגין אבות אבל כי בלאו הכי יש להבין מהיכן יבא החטא לע"ל כיון שרוח הטומאה לא יהיה ולא יהיה יצר הרע אבל דע כי לכאורה קושי' זו ג"כ דמצינו במלאכי מעלה חטא עד שנאמר באיוב הן במלאכיו ישים תהלה ובנתנה תוקף לר"א אמר הנה יום הדין לפקוד על צבא מרום בדין וכן אמרינן בגמרא כמה פעמים דמחיו בשיתין פולסא דנורא ואם יש עונש ע"כ יש חטא והשאלה במקומו מנין החטא כיון שאין יצ"הר ביניהם ולכן דעו כי החטא בשני אופנים החטא המורגל כוונת חמדה ותאוה להבלי עולם וכדומה שהוא הכל מיצה"ר אמנם יש אופן אחר והוא להיות כל חשקם ותכלית שלמותם להשיג ולראות מראות האלהים ומקום כבודו ויש להם מדרגה מזמן לזמן ואם הם ממהרים לרוב עוצם תשוקת העלול להעילה שלו להביט ולעלות מהר יותר כפי המדרגה הראוי להם בזמן ולאט לאט זהו אצלם עון ובזו מקבלים עונשם וזהו חטא נדב ואביהוא שהרבו לעלות אל ה' יותר מהראוי ובקרבתם לפני ה' וימותו וזהו שאמרו שאכלו בוסר כי לא המתינו הזמן למדרגת' ואכלו פרי קודם זמנם וכן אמרו שתויי יין שהוא הדבר שהרבו להשיג ולהבין ולהסתכל כפי חלקם המגיע והרי זה כמו ששוחה יין יותר מכפי המד' שלרב החום ישכב וירדם ופוגם בעצמו ואלו שתה לאט לאט היה לו לעזר וסעד בבריאות ובהשכל וחמר' וריחנ' פקחא. וכן הדבר בקבלת שפעת השגת אלהים אין לעלות מהר מהר כי אז ישתה וישכר וירדם ולכך אמרו עליהם במליצה שתויי יין נכנסו וזהו עיקר חטא אד"הר כי אדם עדיין קודם שבת לא היה ראוי להשגת השלימות שפעת אלהים איך מפועל א' הטוב האמיתי יצאו כא' הפכים רע וטוב והן יוצאים מעיל' אחד ומתחלפים בעלולים זה לעומת זה והאדם בקש לעלות מהר ולהשיג ענין הזה על בוריו ושרשו ובאמת דבר זה עמוק מאוד וענין נעלם ומופלא חקר אלוה לדעת על בוריה בלי מכשול וסיג והאיש אשר בלתי שלם עדיין ולא ישיגהו עזר וסעד אלוה במעט דבר יטעה בדמיון רע ומחשב' זרה ויגרום רע לעצמו בקציצו בנטיעות וזה הענין עץ הדעת טוב ורע שהם מתחלפים במציאות ויוצאים מאחד וה' ידע כי עדיין לא הגיע למדה זו להשיגו על בורי' צוהו מבלי לאכול הימנו עד שישלם שכלו במצות אשר נתן לו לעבדו ולשמרו ואחר כך היה מגיע גם למדריג' זו בחמשים שערי בינה שנאמר עליו והייתם כאלהים יודעי ט"ור להבין שרשם ומחצב התחלפם על בורים אבל אדה"ר וחוה לרב חשקם להשגת שכלית וחקר אלהים אכל מזה קודם זמנו ומהר לעלות ההרה וזהו מהמרי שלו ולכך אמרו חז"ל כי אדם וחוה אכלו בוסר וסחטו ענבים כי לא המתינו עד שיגמר היין בענביו רק סחטו קודם עונתו לשתות וישכרו הוא היין שגרם חטא אדה"ר היינו רב השגתו והסתכלותו במקום גבוהים והנה באמת חטא זה לא היה כדאי לבדו לגרום רעה לכל צאצאיו אחריו אפס כי בלא"ה היה מקום לקליפות רק היה בכח ולא בפועל מבלי לבוש כדכתיב והנחש היה ערום והוא בפגם הזה נתן מקום לקליפות לצאת לפועל וארס נחש שהיה טמון בקרבו עכשיו יצא לפועל ובין שיניו עומד ונתגבר כחם ומז' נתדבקו בכל תולדותיו אשר יצר לב אדם רע מנעוריו ובשביל זה כל רעות קרה לנו כי הן היו בעוכריו נחש וכת דילי' וזהו עבירה גוררת עביר' ולע"ל הבטיח ה' לבער רוח הטומא' מכל וכל ואלילי' כליל יחלוף ולא יהא מקום לחטוא כמין ראשון חטא תאו' אבל מין שני לחטוא יהיה לע"ל גם כן כי בהשיגם חכמה ומלא' הארץ דעה יוסיפו לעלות וימהרו ללכת לרב חשק ואש תור' ומדע לחזות מחז' שדי וכדומה ורבים אשר לא ישמרו גדרם ההוחק להם בנתיבות ומסילות בלבבם כמו מלאכי מעלה הנ"ל וזהו הוא החטא שיהיה לע"ל וזהו אכילת בוסר שלא ימתינו עד גמר פרי אבל כיון שלא יכלו לגרום עי"כ לצאת הטומא' מכח לפועל כמו אדה"ר כי כבר בטלו לעולם לא יהיה זה עון לגרום רעה לבניו כי הוא רק רב חשק לחכמה ושיניו יהיה קהות כאוכל בוסר קודם זמנו אבל לבניו לא יקרה דבר וזהו מאמר ירמיה שלא יאמרו עוד לע"ל אבות אכלו בוסר ושיני בנים תקהינ' כי כך היה באדה"ר וחוה המה אכלו בוסר וגרמו רעה לדורותם אבל לע"ל לא יהיה כי הטומא' יבוער וא"כ מי שאכל בוסר הוא לבדו יהיה שיניו קהות וא"ש ונכון ומזה תבין חטא דור מדבר כי כל פגם שלהם היה בזה כי היו כולם זכאי קשוט ואמרו בזוהר שלא יהא כדרא דא עד דרא דמשיח' והלא היו כולם נביאים כי ראו כבוד ה' בים במ"ת באהל מועד ומה צריך ראי' יותר מאלו שהיו נביאים שהיו קדושים לה' רק כל פגמם ג"כ כחטא מלאכים הנ"ל שהרבו להשיג יותר מכפי הראוי להם לזמן ומ"ב מסעות הי' הכל מ"ב מדריגות כאשר חיבר בעל ברית מנוח' כל ספרו על זה הענין כי כל מסע ומסע מדריג' עליונ' למאוד והיה מסעיהם עפ"י ה' אבל הם הרסו לעלות ההר' וכו' ועיין ברית מנוחה בקברות התאו' שפירש שם התאוו למראות אלהים ורב השפעות עד שלתאוה נפסק נשמת' כמו נדב ואביהוא בקרבת' לפני ה' שמ' נקברו ולכן אל תדברו ותחשבו כי אבותינו דור המדבר אוכלי לחם שמים שותים מי בארו של מרים וכבוד ה' עליהם חופף היו חוטאים בחטא גשמי ללכת אחרי הבל כאנשים כערכנו וזהו מאמר רבב"ח שאמר שרא' למתי מדבר והם לא פנו עורף לה' ללכת בתר עניני עה"ז הפונים מעם ה' כי אם כל ענינם כלפי מעל' ומגמת' לראות כבוד ה' אכלו ולא ישבעו מנועם עליון וזהו דהוי גנו אפרקוד פניהם כלפי מעל' מבלי סור לשום צד ונטי' כלל וכלל רק כל ענינם דהרבו לשתות יין קודם זמנו כמו נדב ואביהוא שנא' בקרבת' לפני ה' ואמרו שתויי יין נכנסו וכן היה אצלם ולכך אמר דגנו כמאן דמבסמי ונתפתו ביינם ופניהם צהובים לרב אור עליון להפליג לדבר בשבחי' ולהראות מופת על גודל מעלתם והוא כי על ג' רגלים עולם עומד תורה עבוד' ג"ח והנה במדבר לא שייך ג"ח כי מי הוא העני הלא הכתוב העיד שלא חסר להם דבר ומלבד כי אמרו דעני שבישראל היה לו צ' חמורים טעון ביז' ממצרים וגם עבוד' לא היה להם דכתיב הזבח ומנח' הגשתם לי במדבר ודרשינן בספרי כי תמידין היו מקריבים כהנים ולא ישראל ע"ש ולא היה רק רגל א' שהוא תורה והנה ידוע עוג הוא אליעזר עבד אברהם שהיה סר למשמעת אברהם ועשה עמו חסד ללכת על גמלים לחרן להביא רבקה ותרכבנה על גמלים עד שאמרו יפה שיחתן של עבדי אבות וכו' וגם כאשר רדף אברהם ה' מלכים הוא הריק חניכיו ויצא לנגדם כמו דדרשינן וירק חניכיו הוא אליעזר וכו' ובכל זאת לא היה סיפוק בידו להלחם בישראל ונפל שדוד וזהו תוקף התורה שהיה בדור מדבר שהיה מכריע הכל וזהו אמרו וזקיפו חד כרעא והיינו התורה שהוא רגל א' והוא שזקפו כלפי מעלה ורכיב טייעא אגמלי והיינו עם הנ"ל שרכב על גמלי' וזקוף רומחא היינו הרקת חניכו ומ"מ לא סגיא לי' כי הכניעו אותו וזה לאות על עוצ' מעלתם בתורה וקרבתם לה'. ואמר דשקול מיניה חוטא דתכלת' להיות כי מתים פטורים ולא יגלו לי' כי הוי לועג לרש כמ"ש התוס' ופוסקים רק כבר פלפלו התוס' דתליא אם ציצית חובת גברא או חובת מנא כי חובת גברא לא שייך במתים אבל חוב' מנא אין ליטול הציצית מבגדי' וכבר פרש"י בפ' התכלת גבי סדין בציצית שב"ש וב"ה מחולקים אי ציצית חוב' גברא או מנא וזהו שאמרו מה דעתך דנטלת לדעת אי יש ליטול ציצית מהן משום בירור הלכ' כב"ש או כב"ה אבל כבר כתבו תוס' בנד' דיש להניח ציצית הואיל דבציצית תלוי זכירת כל מצות יש להניח' למתי' וכבר פירש"י דלכך תלוי זכירות כל מצות דמנין חולי' וחוטים עולי' תרי"ג ע"ש באור' וזהו שאמרו כי אין זה ענין להך דציצית חובת גברא או מנא כי היה לך למנות חוטין וחוליות ובזה תבין טעם שאין ליקח הימנם הציצית להיות רומזי' למנין תרי"ג וזכירות כל מצות וא"ש והבן תמימי דעי' למדו כמה גדול מעלת דור מדבר ובכל זה קב"ה יסרם וסביבו נשערה מאוד ארזי לבנון אשר נטע ה' ומה נעשה נחנו אזובי קיר מה נאמר כי יפקד ה' אוי לנו כי חטאנו מה נדבר ומה נצטדק ראו כמה תוקף מעלת התורה ולומדיה ובעו"ה אין איש שם על לבב תוקף מצות ציצית ובעו"ה רבו המתפרצי' ואלו לא לובשים ציצית הונח לי בביטול עשה אבל עוברים על עשה כי כל בגדים שקורין ראק הוא עכשיו לאחורים פתוחים הרוב וחייב בציצית לכ"ע והמפקפק בזה הוא טעות בידו ורוב עולם אינם נזהרים ויש בו תיקון באיזה חוט של משי וכדומה לדבק הנפרדים באופן שלא יהא הרוב פתוח כאשר קבעתי כאן ובעו"ה מ"מ רבו אשר אינם שומעי' בקולי ובפרט בשארי ארצות ואיך לא תבושו ותכלמו בקראכם מצות ציצית ערב ובוקר ותנשקו הציצית וכגנב נמצא במחתרת כי בכנפי בגדיכם אין ציצית ונשיקה זו היא ח"ו כנשיקה של תפלות וזהו לענ"ד הטעם שנתן יוסף לכל יושבי מצרים המילה וכבר כתב האר"י ז"ל בס' גלגולי' כי לא יפה עשה יוסף שנתן אות ברית קודש לעם נכר ארץ אבל טעמו היה כי בעו"ה כל קלקולים שהיה לישראל הוא בלמדן ממעשה גוים ויתערבו להדמות להן ומי שיש ביכולתו לעשות להתנכר שלא יהא ניכר בשבתו ובלכתו בדרך ליהודי רק יחשבו אותו לנכרי הרי זה משובח ובאמת שלא במקום סכנה אפי' עי"כ מרווח המכס אסור באיסור גמור כמבואר סוף הלכות ע"ז ע"ש ובעו"ה דשו בו בהית' ומיום שאו"ה שרים וחורי ארץ מגלחים זקנם
<b>אף</b> יהודים עושים כן ומיום שהחל נשיאת השערות שקורין פרוק על ראש והנכרים מגלחים פאת ראש כדי שלא יצא לחוץ גם יהודים עושים כן ובעו"ה משחיתים פאת ראשם שהיא אפילו במספרים כעין תער נמי אסור והוא מתחיל ממקום פדחתו עד אוזן והאר"י ז"ל נתן שעור לגובה למעלה בראש אם תכוף אוזן למעלה וסיימו הפאות במקום כלות אוזן כאשר יתפשט למעלה מקמטים ובעו"ה רוב העם מתפרצים ותמהני איך תעיזו לומר י"ג מדות יום או יומים וקוראים בקול ה' ה' וכו' כי ה' ה' הם בבחינת שני פיאות שם א' מימין ושם א' משמאל והם מגלחים השם וקודרים אזכרה בגלחם הפאה אך זהו הכל מפאת שמדמים לעשות כמעשה נכרים והנה יוסף ראה שעתידין ישראל לבוא בגונ' במצרי' ויתערבו בם כמו שפירש"י על קוצר רוח ועבודה קשה וא"כ פחד אולי גם אות ברית ימנעו לקיים כמעשה נכרים ואם ח"ו בשר קודש יעברו לא יהיה תקומה להם בגולה מה עשה יוסף חשב מחשבות ליתן אות ברית אף למצרים וא"כ אף עם ישראל לא יעברו כראות' כי גם לגוים כאלה ולא יהיה להם חרפה בגוים. ובאמת עון גורם עון כאשר יוכיחו לזה הם מלעיבי' ואומרי' הת"ח מחדשים תורה חדשה ולא שמענו מאבותינו חדשים מקרוב באו אי שוטים כמה גדול העון הלזה:
<b>אמרו</b> במדרש שאלו לחכמה נפש חוטא מה יעשה אמרה רשעים ירדוף רעה לנביאים אמרו נפש חוטאת תמות לתורה אמרה תביא קרבן ויכפר להקב"ה אמר יעשה תשובה ודברים אלו תמוהי' איך סתרו זה לזה אבל הענין ד' בחינות בחטאים יש כי באמת חמורה ד"ס מדברי תורה וכבר שאלני בווינא מושל א' על זה איך יהיה מצות חכמים אשר בעפר יסודם חמור מדת אל חי ותשובתי אתה אדוני תכריע כי הנה אתה מושל גדול קרוב למלכות אם תגזור עלי כעת צא מעל פני ואני לא אשמע בקולך אף כי רשות בידך להכני מכות גדולות או לאסרני במאסר מ"מ אם תקח חנית ותדקור אותי גם עליך יעבור כעס המלך בעונש גדול כי לא ניתן מרד זה שתהרגני אבל אם אלך בחוץ ואיש מלחמה העומד בשמירת ביתך שקורין שילדוואך יצעק אלי הסר מעלי דרכך ואני לא אשמע בקולו ויורה עלי בכלי משחיתו לא יקרה לו און ואדרבה יהולל בשערים לאיש חיל שומר משמרתו כראוי וסבת הדבר הוא לרב שפלות איכותו וענינו ואם לא יהיה לו רשות לעשות משפט חרון לשוא שקד שומר כי יתעוללו בו הפוחזים כרצונ' מה שאין כן אתה אשר עוצם מעלתך היא לך לשמירה טבעת ופאר וכבוד וכן הדבר בדברי חז"ל שהם עשו משמרת לד"ת והם בגדר שומר שילדוואך הנ"ל וביותר צריך שמירה בהם לבל יצחקו עליהם צעירים ולכך ענשם חמור מד"ת שלמעלת הנותן תורה נשמרת בלי יראת עונש חמור והבן. ואם כן דע כי בתורה יש ד' מדריגות מדריגה א' מה שקבעו חז"ל בחכמתם ועוצם בינתם משמרת הקדש לשמור דרך עץ חיים ומדריג' למעלה הימנו הוא מה שקבלו בע"פ במסורת ממשה שמסרו לנביאים כדתנן במס' אבות וכמו שאמרו הך מילתא דכתיבא בנביאים מקמי דהוי נביאי מאן אמרו אלא הל"מ ואסמכינהו אקרא ומדרגה הג' הוא מה שמפורש בתורה ומדרגה ד' מצות התלוי' בהאמנת יחוד השם ומציאותו ואחדותו וכהנ' שהן דברים מחויבים ומושכלים עד שאפילו רבים מאו"ה לא יסתפקו בו. והנה כפי סדר המדריגות כן סדר עונשים כי כפי יותר קלות העון בערך יותר חמור העונש ותקנתו קשה כמש"ל בחומרת ד"ס והטע' הנ"ל וזהו שאמרו שאלו לחכמי' היינו בעובר דברי סופרי' מה תקנתם והפליגו בעונש ירדוף רעה וחויא דרבנן דלית ביה אסותא ושאלו לנביאים היינו תורה שבעל פה הנמסר לנביאים והפליגו ג"כ בעונש חייב מיתה כאמרם העובר על דברי חכמים והיינו כנ"ל חייב מיתה ושאלו לתורה היינו במ"ש בתורה וע"ז תקונו קל רק בקרבן כדכתיב אבל שאלו לה' במדריגה הנ"ל וה' חפץ חסד ושב ורפא לו כדכתיב ושבת עד ה' אלהיך עד בכלל כי דברים הנוגעים למקום התשובה מועיל בו כדמצינו במנשה שהיה ה' נעתר לו ולא ירצה ה' באלפי אלים והבן:
<b>ולכן</b> בני דעה הרימו מכשול זה מקרבכם להיות ח"ו לבב סורר לכם ואחרי חז"ל תלכו כסומא נשען על פקח כי המה היו לנו לעינים והעיקר לרומם קרן תורה ולחזק ידי ת"ח כי אם אין גדיים אין תיישים חס ושלום וגם להסיר קנא' ויהי' לעם אחד כמאמר יעקב הקבצו בני יעקב שתהיו לאחדים ואמרתי מה שאמר יעקב בסודם אל תבוא נפשי זה מעשה זמרי כי ידוע מ"ש האר"י ז"ל כי זמרי נתגלגל בר' עקיבא וכזבי באשת טורנוסרופס הרשע ולכך נתגיירה ולקח' ר"ע כי ראוי' לו לזמרי אכל פגה ולכך בראות' שחק ובכה כי שחק שישאנה ובכה על גלגול הקודם שהי' מגפה בישראל שמתו עבורו כ"ד אלפים והם היו מתלמידי ר"ע וגם ידוע מה שכתב האר"י ז"ל כי בר"ע הי' נפש יעקב ולכך נקרא עקיבא אותיות יעקב ותקן נפש דאדה"ר במותו ולכך נתעצב אדה"ר במותו כי מאתו הגיע לו זה ולהיות כי יעקב ידע זה ברה"ק כי נפשו יבא בגלגול עם נשמת זמרי התפלל שלא יבא אז באותו פעם בימי זמרי פן חס ושלום יהיה נגרר בתר נשמתו לרוע רק יהיה אח"כ בימי ר"ע וזהו בסודם אל תבא נפשי דייקא והבן ובאמת זכות ר"ע שהוא נפש יעקב היה מגין על תלמידים כ"ד אלף לבל ימותו פעם כפעם רק הואיל שהיה ביניהם פירוד ויעקב צוה הקבצו וכו' וא"כ היה מול צוואת יעקב ולכך אף יעקב לא הגין עליהם ולכן השמרו נא מקנאה וראו להתדבק בתלמיד חכם והשמרו מכל דבר רע וביחוד מענין חתנים וכלות ואני שואל על שאלת המטרוניתא במדרש אפשר יוסף עומד בכל תומו בן י"ז שנים ולא חטא הראה לה ספר בראשית מעשה ראובן ובלהה מעשה יהודה ותמר ואם המקום לא כיסה עליהם איך כיסה על יוסף ויש להבין בממ"נ האמינה הך מטרוניתא דברי תורה או כפרה בהן אם האמינ' מה צורך לרב הצעת דבריהם התורה העידה על יוסף שלא חטא כדכתיב ולא שמע אליה לשכב אצלה וכו' ואם כפרה בתורה מה יועיל ראיה מראובן ויהודה כיון שכפרה בתורה ולא האמינה בתורה:
<b>אמנם</b> יובן עם מ"ש בגמ' דלע"ל יהי' יצה"ר לצדיקים כהר גדול ויבכו איך היו יכולים לכבוש ההר הזה ואף קב"ה יהיה מתמי' ויש להבין בכיה זו מה טיבו וכי בכו בכי' של חנם דמה דהוה הוה הא באמת כבשוהו ובפרטות התמי' של הקב"ה יש להבין מה טיבו אבל הדבר כי לפעמים אין כח ביד האדם לכבוש היצר רק עזר וסיוע מאת ה' אשר לא יעזוב חסידיו וא"כ יש כאן פ"פ לבלי יתן שכר כי אם לא הי' בידו לכבוש רק ממעשה ה' מה שכר יש כאן הלא על זה טבע ה' בחק הבריאה עצמות הבחירה כדי ליתן שכר ועונש למקיימים ועוברים מצות ה'. וזהו שהצדיקים יהיו בוכים כי ידמה בעיניהם כהר גדול ואמרו איך היה סיפוק בידינו לכבוש ההר הזה וע"כ ע"י עזר וסעד ה' ואם כן איפוא מה נבוא ביום מחר על שכרנו כיון שלא נעשה דבר מצדינו וה' ליישב לבבם ולנחמם מעצבונם אף הוא עמד כמתמיה וזו ראיה שלא עזר אלוה בצדו כי אלו מה' היה זאת למה יהי' הוא בעצמו מתמי'. ומזה יהיה לבב הצדיקים מיושב ומנוחם כי עוצם צדקתם פעל זאת שכרם הרבה מאד וישגה אחריתם:
<b>וזהו</b> ענין דברי מטרוניתא הנ"ל כי האמינה לדברי תורה שיוסף לא חטא באשת אדוניו אמנם היא אמר' אתם מפארים ומהללים ליוסף הצדיק לאיש קדוש וטהור גבורתו ותקפו להלחם ביצרו זהו אי אפשר מפאת הטבע איש בכל תומו לכבוש יצרו ובלי ספק שהיה חפץ לעשות עבירה רק מהשמי' עכבוהו ומנעוהו מעון או ע"י דמות דיוקנו של אביו כמאמר חז"ל או כהנה ע"י סיבות ומניעות אשר הרבה שלוחים למקום וא"כ אין כאן התפארות ליוסף כי לא לו ההוד והתגברות היצר רק לשמים ממעל וזה יתכן אפי' לנקל' שבנקלים כי ה' כל יכול ולזה הביאו ראיה דא"כ חטא יוסף במחשבה הו"ל לתורה להזכיר חטאו במחשבה רק שמא תאמר כי לא נאמר בתורה רק מה שהוא חטא בפועל אבל מה שהוא במחשבה בעלמא התור' כיסהו ולזה הביאו לה ממעשה ראובן ונודע מ"ש במדרש ומפרשים וישכב ראובן וכו' וישמע ישראל כי ביקש לעשות וישמע ישראל ולא יכול לעשות אשר זמם כי בא אביו והפיר מחשבתו וא"כ למה העמידו התורה וכן יהודה באמת שהי' תמר כלתו לא הי' עון כמ"ש הרמב"ן כי אז הי' היבום נוהג באב ואדרבא קיים כמ"ש מצות יבום כמ"ש במדרש ומפרשי תורה רק כל העון במחשבה שחשב היותה קדשה בעיניו ועבר על לאו לא תהי' קדש וקדשה וכדומה מהגנות והפקר לבעול אשה מופקרת וא"כ התורה העמידו ש"מ דאפילו מחשבת עון אין התורה מעלי' וא"כ לדבריך כי יוסף חטא במחשבה אף מחשבה זו היה התורה כותבו אלא שצדיק שלם בכל לבבו ומחשבתו היה ואף לו התהל' והשבח ודברים כאלה אני אומר אתם בחורים ובתולות עומדים בכל תומם מתייחדים יום ולילה בקירוב למאוד אם אתם נמלטים מעבירה והוצאת זרע לבטלה כה אחי' אם אדע שהאמת אתכם שהייתי מנשק עפרות מסילות רגליכם כי קדושים אתם אבל חוששני כי בעו"ה נכזבה תוחלתי כי אין כאן עזר אלהות בפשע הרב הזה ויצה"ר דומה להר גדול ואיך תוכלו לכבוש ההר הזה אוי ווי על שברי ושבר הדור כמה קלקולים וגזירת עשרה הרוגי מלכות ואלפים מישראל נשרפו נשמתם כמה פעמים כבר נהרג משיח בן יוסף והכל בשביל יו"ד טיפות שהוציא יוסף ז"ל והי' לקדושת השם לבל יחטא באשה זרה ר"ל ומה תעשו אתם להתחמם באור אשכם ושאול מתחת תוקד ואין מכבה בני זרים יולדו לא אמון בם והזו שמחת חתונים וכדומה אשר אם ואב רואים בנים נשחטים שוחטי ילדים וזהו אריכות גלות שלנו בעו"ה כי גם יזקינו היצה"ר כרוך בם ובזרעם אחריהם והכל בענין ביטול תורה כי אם ילמדו ידעו מה לעשות ויבינו חומר הדבר ואור תורה יגין ועיקר כי פסקו נותני צדקה מנדבי נדבות לצורך בה"מ שיהיו לומדי' עניי' לומדי תורה לש"ש ואל תמצאו בית מנוס לומר כי הזמנים קשים ועתים הם בצוק הקשה יאמרו נא ישראל אם יהי' כאן פקידה לבנות בית בחירה ומקדש ה' היהי' אחד מכם שלא יפשיט ממש חלוק התחתון ליתן לנדבת בית ה' וידעתי כי הדור כשר יותר יבואו נשים על אנשים יותר מזמן המשכן והדבר ק"ו להעמיד ולכונן בה"מ מקום ועד חכמים להרביץ תורה בישראל ולהקים תורה מעפרה והלא זו יותר טוב מבנין בהמ"ק כי אמר הקב"ה לדוד דמים הרבה שפכת אתה לא תבנה הבית הזה. ויש להבין מה ענין זה לבנין הבית אבל ענין הדבר כי ידוע מ"ש חז"ל כשעלה עמוד השחר נכנסו חכמי ישראל לדוד עמך ישראל צריכין פרנסה אמר פשטו ידיכם בגדוד ויש להבין מה ביקשו מדוד בזה באמרם ישראל צריכין פרנסה אבל כבר מבואר במדרש ואני בעניי הכינותי אלף אלפים דינרי זהב וכי יש לעני בישראל אלף אלפים דינרי זהב אלא כשהרג לגלית השליכו עליו בנות ישראל כסף וזהב והוא הפרישן לבנין בהמ"ק וכשהי' רעב בארץ לא פתח אוצרות לכלכל עניים ולכך קצף עליו השם ואמר טובה צדקה מבנין בית המקדש ולכך אתה לא תבנה ונראה כי חכמי ישראל הם שבקשו שיתן לעניים מהכסף וזהב ההוא ולכך אמרו לו עמך ישראל צריכין פרנסה ופתח ותן והוא מאן לתת וצוה להלחם ואם כן הרבה מלחמות רשות שנעשה בשביל פרנסת עניים מה שהיה דוד יכול לתקן בפתחו אוצרות המוכנים לבית ה' וזהו פי' הפסוק דמים הרבה שפכת כי לחמת מלחמת רשות ולא היה צורך כי הי' לך לפרנס מן אוצרות ואת קמצת בשלך בצדקה והעניים היו עטופים ברעב עד עבור ימי מלחמה ובין כך סבלו דוחק ולחץ ולכך אתה לא תבנה הבית כי נבחר לה' צדקה מבנין בית ולכך אמרתי דרך הלצה ואכלתם לחמכם לשובע ונתתי שלום בארץ כי כאשר לא הי' לעם ישראל פרנסה פשטו ידיהם בגדוד וזהו אמרו ואכלתם לחמכם לשובע שלא יחסר לחמכם אם כן א"צ למלחמה ונתתי שלום בארץ אבל נשמע מזה כי יותר טוב צדקה מבנין בית ה' אף כי צדקה לת"ח ולהקים תורה מעפרה ומכ"ש לחזק ידי ת"ח ואני אמרתי סמך למה שכבר נודע מ"ש במדרש האומר יה"ר שתלד אשתי זכר הרי זה תפלת שוא וקאמר במדרש והוא שישבה על משבר ופריך המדרש והא כתיב ואחר ילדה בת ומשני עיקר ברייתה זכר היה ומתפלתה של רחל נעשי' נקבה ותמהו המפרשים דמה קושי' מאחר ילדה בת דהא לפני ישיבת משבר לשיטת המדרש מועיל התפלה ואם הקושי' קושיא מה משני עיקר ברייתה זכר היה הא זה עיקר הקושיא וגם יש לדייק למה אמר דמתפלתה של רחל נעשה נקבה ובגמ' משמע דלאה דנה בעצמה וכו' אמנם הדבר פשוט כאשר כבר בא בדפוס בעבורי. והוא אם לאה דנה בעצמה היינו לאחר שכבר הי' לה ו' בנים וא"כ חשבה דלא תהא רחל לפחות מוליד ב' בנים כשפחות וא"כ ע"כ דהי' לה זבולן והראב"ע כתב דזבולן ודינה היו תאומים וא"כ ע"כ לא התפללה לאה רק בלידת זבולן דהוא הבן הששי ואז יושבת על משבר ואיך היה אפשר להפך דינה לנקבה ולכך משני לא כן הוא דמתפלתה של לאה רק מתפלתה של רחל והיא הי' מתפללת תמיד וקב"ה שידע שזבולן במעי לאה הפך דינה לבת ויש ליתן טעם למה הי' בזבולן תאומים אבל כי עיקר זבולן שמחזיק תורה כנודע שמח זבולן בצאתך יששכר באהלך אבל כשיהי' בעל ת"ח נסמך על מתנת קצין ונדיב חייו תלויה מנגד בעו"ה ואין לו בינה כלל בתורה וגם נדיב ילאה לתת כפעם פעם אבל עיקר החזקת תורה שיש לנגיד ונדיב לעשות הוא להשיא בתו לת"ח ואם כן אך עצמו ובשרו הוא ולא יאכל הת"ח נהמא דכסופא וגם הוא יתן בעין יפה כי הלא זרעו היא וזהו תכלית החזקת תורה ולכך בזבולן נולד עמו נקבה תאומים להורות כי נקבה שכרו כי בזה יזכה לשלמות והוא יביאהו לחיי עוה"ב. ובאמת הכל היה תלוי בהתחלה וכן היה במשכן כמבואר במדרש דלא הי' א' מנדב למשכן עד שהתחיל משה ונדב משלו כל הונו ועמדו ישראל ונדבו ולכן תלוי הכל במתחיל אם יתחילו הגדולים ופני הדור לנדב לבה"מ והחזקת תורה מי לא יצא אחריהם ובזו הבנתי דברי גמרא מגילה דף ט' דאמרו אין השכינה שורה אלא וכו' עשיר דכתי' פסל לך מפסולת של לוחות העשיר משה וקשה הא מן תחלת הסנה עד פסולת לוחות שניי' היו כמעט ב' שנים ואיך שרה אז שכינה עליו אלא שבאמת הי' לו מקודם רק נדב הכל לבה"מ לכך ניתן לו עושר אחר מפסולת של לוחות כי למשה עצמו נאמר נדבת משכן קודם לוחות שניות ותיכף נדב בלבו כל כספו וזהבו. וזהו הענין ששינו בהעתקת התורה לתלמי אשר בעו"ה הי' בעצם היום הזה וכתבו תמורת וירכיבם על החמור נושאי בני אדם ופירש"י שלא יאמרו משה רבכם לא הי' לו סוסים ויש להבין מה איכפת לן בזה אשר בשביל זו ישנו בתורה אם יאמרו כי עני היה בזאת יתהלל המתהלל שהי' עני ומ"מ בצע כסף לא לקח כדכתיב לא חמור אחד מהם נשאתי ואין זו בושה לאדון הנביאים כלל. אבל הענין למה אמר חכם לבב יקח מצות שהכל הולכים אחר ביזה ומשה לא הלך רק עסק בעצמות יוסף ויש להבין הלא הליכה זו אחרי ביזה היה הליכה של מצוה וקיום דברי ה' שאמר נא וישאלו וכו' וישראל קבלו שכר במצוה זו אבל טעם הדבר שהלא טענו על ישראל לפני אלכסנדר להשיב השאלה אשר בידם והשיבו תן לנו שכר עבודה וזה הי' הטעם באמת מה' ליתן חלף שכר עבודה ומשה מעולם לא נשתעבד במצרי' ולא קבל שכר עבודה ולכך לא הלך לקראת ביזה. וא"כ אלו היה כותבים על חמור יטענו מצרים א"כ ע"כ גם משה לקח מביזה שלנו דאל"כ מנין לו במדין היה עני ואין שכינה שורה אלא על עשי' וע"כ דלקח מביזה שלנו ובו לא נשתעבדנו ואם כן גזילה הוא ביד משה רבכם וכדי בזיון וקצף לומר כן על משה ולכך כתבו נושאי ב"א וי"ל דהי' עשיר ממדין כנודע כי היה שלל רב בידו ממלכותו אשר כבש וכן מה ששינו אצל שרה וכתבו במקום בקרבה בקרוביה לכאורה ג"כ תמוה ורש"י נתן טעם דלא יקשה א"כ אף על אברהם ה"ל לכעוס ולכך חלקו דזה היה בלבו וזה הי' פומבי וקשה חדא מה איכפת לן אם יהי' יונים שואלים טעם בתורה והחקר אלוה ימצאו וכהנה יהי' אלף אלפים שאלות וספיקות בתורה וילאה שכל אדם להשיגו. ועוד דעדיין קשה וכי בשביל שהי' בלב לא יקפיד ה' הלא הוא חוקר לבב ואפשר לפי מה שכתב הרמב"ן בתורה כי צחוק שהוא בקרב איש הוא משמש לשון לעג אבל צחוק הנאמר לאחרים הוא לשון שמחה כדכתיב כל השומע יצחק לי ע"ש ולכך הם חסו על אמנו שרה ראש מחצבנו שלא ידברו עלי' שרה שצחקה ולעגה בבשורת המלאכים וכתבו בקרוביה ואם כן מה שהוא לאחרים הוא בגדר השמחה. אבל זהו דוחק ויותר נראה במ"ש ואמרו במדרש היש ה' בקרבנו אם אין אם יודע מה בלבנו נעבדהו ואם לאו לא נעבדהו וצריך להבין מה ענינם דיסתפקו ח"ו דור דעה כזה שכבר הגיעו למעלות נבואה בי"ס אבל ספק שלהם היה זה כי ויסע מלאך ה' לפני מחנה ישראל והוא הולך עמם בעמוד ענן והי' ספק אם זה רק מלאך משרי צבאות ה' כמו שחשב הראב"ע בפרשת בשלח או שכינת השם כדכתיב וה' הולך לפניהם וכמו שפי' הרמב"ן בתורה פ' בשלח ואם הוא מלאך לא יאות לו העבודה ח"ו ואם הוא שכינת כבודו אותו נעבוד וכבר ידוע כי מ"ה אינם מכירים מה בלבו של אדם ולכך זהו היה לישראל הספק אם יש ה' בקרבנו הרצון זה המלאך ההולך בקרב מחנה ישראל אם הוא ה' או שלוחו למען דעת אם נעבדהו והיה הסימן אם יודע מה בלב אנשים ובו יובחן המלאך כנ"ל. והנה כל עכו"ם כל עכו"ם שלהם שעובדים לצבאי מעלה ושרים ואומרים שה' חלק להם לעבדם כמ"ש הרמב"ם בהל' מדע מטעות שהיה בימי אנוש אבל אלו היו העמים מודים כי אין המלאכים בוחנים חקר לבבות לא היו אומרים שלהם העבודה כי עיקר עבודה בלב וכונה רצויה והם אל לאל יושיע היותם בלתי משיגים ממנו דבר. רק הם מכחישים זה ואומרים שיודעים מה שבלב והנה מזו ותצחק שרה בקרבה יש פתחון פה לטעותם כי שרה צחקה בלבה והמלאך ידע ואמר למה צחקה שרה וכו' ואם כן מצאו מקום לכפור ולכך שינו וכתבו בקרוביה ואם הדבר יוצא משפה ולחוץ אין עוד תימא אם מלאכים השיגו מה שעשו. וזה היה טעמם ששינו מבלי ליתן פ"פ לטועים ובאמת איך ידעו מלאכים מה שבקרבה י"ל או שהשכינה היה שם כמו שאמרו במדרש ובגמרא דהיה שכינה שם או כמ"ש בכמה פעמים כי גבריאל יודע מה שבלבו של אדם הקב"ה נתן לו זה הבחינה כי הוא ממונה על חלומות ואין מראין לאדם אלא מהרהור הלב וע"כ צריך לדעת מה הרהר ומה חשב. ואצל אותן ג' מלאכים היה גבריאל כנודע. ודברים אלו אינם מאמיני' האומות ולכך שינו כנ"ל ונכון הוא:
וכן מ"ש אלהים ברא בראשית שלא יאמרו שתי רשויות הן הקשו התוס' הא כתבו בלשון יונית תחלה ותי' דיונים ידעו שלעולם יש להזכיר הבורא בתחלה ואם כן אלו כתבו בראשית קודם היו אומרים דב' רשויות הן ותיבה ראשונה בורא ואלהים הוי בורא שני עכ"ל ותמהו המפרשים דכי יאמרו תדע מהקושיא הא יהיה נכתב ביאור היטב בתחלת ברא אלהים שמים וארץ ואיך יוכיחו מכח קושי' דיש להזכיר שם בורא בתחלה דהוי תיבה ראשונה שם של בורא להכחיש העתקתן ועיין מ"ש המפרשים אבל באמת דברי התוספת נכונים כי יונים הם חכמי פלסופים אריסטו וחביריו וכנודע והם אמרו שאין שם לבורא בשום תואר כי הוא נשגב מכל תוארים אבל שם הנאות לו לקרא אותו קדמון היותו עילה וסיבה ראשונה ולפ"ז אלו היו הם כותבים בתחלה ברא אלהים שמים וארץ היו אומרים כי בתחלה הוא סבה ראשונה כי כך שמו הנאות לו היותו ראשון וקדמון לכל והוא ברא אלהים סיבה ועלול שני' ובזו היו מוצאים מקום לטעותם אלו פתחו בו בלשון יונית בתחלה או בראשון ברא ה' שמים שהיו אומרים בתחלה הוא שם הנכון לסבה ראשונה וזהו כוונת התוס' יונים יודעים שלעולם יש להזכירו ולתארו בשם בתחלה כי זולתו אין לו שם כלל לדעתם ולכך כתבו אלהים ברא בתחלה וליכא למטעי דבתחלה הוא שם דהא אם הוא נברא מן אלהים אינו קדמון ואינו סיבה ראשונה ולא שייך לו שם בתחלה ודברים אלו אמת ונכון ולענ"ד כוונו עליהם התוס' ואם לאו מ"מ האמת עד לעצמו שכך הוא ועוד עלינו לבאר במה ששינו וכתבו באפם הרגו שור וברצונם עקרו אבוס וטעם רש"י דחוק כי הלא יקראו על כל פנים בתורה שהרגו אנשי שכם ומה נפקא מיניה אם כתב כאן איש או שור. אבל תדע כי כבר החלנו לעיל להבין למה חרדו כ"כ בהעתקת התורה לתלמי ממה שהיה התורה כתובה בע' לשון אבל הענין להבין למה יוכבד שהשלימה המנין הע' נולדה במצרים דוקא ובכל י"ח יעקב לא היה נקבה רק יוכבד ודינה באמת היה גבר שנתחלף ביוסף כנודע אבל דע כי ע' נפש הן נגד שבעים שרים שבמרכבה שהן ע' לשון של ע' אומות ונגדם הן שבעים נפש לבית יעקב ודע כי יש מלאכים דוכרים ויש מלאכים נוקבים עלמות תופפות כנודע ועיין ברית מנוחה שהאריך בזה וכל ע' שרים כלם דוכרין חוץ משרו של מצרים הוא נקבה ולכך כתיב בי' ערות ארץ ומצרים מלא זימה וגם מלא כשפים כי זהו הכל בנוקבי' כנודע כי מכשפה לא תחיה דרוב כשפים בנוקבים וזהו שאמרו במדרש לסוסתי ברכבי פרעה שנדמה לפרעה השר כסוס א' נקבה כי שר שלו היה נקבה כי כך ענין שר שלו שהוא נקבה וקב"ה נלחם בים בשר שלו ולכך ראה כמין סוס נקבה נלחם וזה לסוסתי ברכבי פרעה ונגד שר הלזה היה בי"ח יעקב במנין ע' ג"כ נקבה והוא יוכבד ולכן ממנה יצא משה שנתגדל בבית פרעה שהוא שני לשר כמש"ל כי המלך מרכבה לשר הוא הכניע למצרים ושר שלהם בן יוכבד שהיה מול שר שלהם ולכך לידתה במצרים להכניע שר שלהם לכך בכל גזירת פרעה היה על הזכרים והבת תחיון כי שר שלהם מגן בעד נקבות ולכך אמרו גם כן בבכורים שאפילו נקבות נלקו היות השר נקרא בשם בכור נלקה והוא עיקרו נקבה וזהו כוונת הגמרא מבלתי יכולת למה יאמרו שתשש כחו כנקבה והיינו כנ"ל שיאמרו כמו ששר מצרים היה חזק ונחלש כחו כן שר ישראל מתחלה היה חזק ולבסוף נחלש וזהו כנקבה כמו שרו של מצרים ולכך נתחבטו למאוד למסור התורה למצרים להיות נקבה סטרא דמסאבא למאוד ערות ארץ ואיך ימסרו התורה להם וכשנכנסו ישראל לארץ אז היו מוכנעים המצרים ולא היה להם תקומה כלל ובגוים לא יתחשב אבל אח"כ בעו"ה בחטא שלמה חזר שרם הנוקבא למקומה בלקחו סוסים ולבסוף בת פרעה משם כאשר הארכתי במקום אחר בזה והטעם ישיבת הרמב"ם והאר"י ז"ל קדושי ישראל במצרים והכתוב הזהיר לא תוסיף לשוב מצרימה ואין כאן מקומו וזהו שדייק רש"י במגילה תלמי מלך מצרים היה כי זהו משרש הצרה שהיה מלך מצרים ודע כי כנגד שר יון הוא קהת במנין ע' ולכן זרע קהת תמיד הכניעו למלכי יונים אלכסנדר מוקדין ראש למלכי יונים כשראה לשמעון צדיק כה"ג זרע קהת כרע והשתחוה לפניו ואמר דמות דיוקנו מנצח לפני וכן זרע חשמונאים כבשו ליונים וכל זמן משך מלכותם לא היה להם תקומה וכן תדע כי י"ב שבטים כנגד י"ב חדשים ראובן נגד תשרי ולכך ראובן שהתחיל בתשובה כמבואר בגמ' תשרי הוא ירח התשובה ודרשו ה' בהמצאו שמעון כנגד חשוון ואפו עז ועברתו קשה בו החל המבול ולכך נקרא בול ובו אומרים בא"י בז' בו שאלת גשמים שהם גבורת גשמים לוי כסליו ולכך נגמר המשכן מיוחד עבודת כהנים ולוים בכסליו ובכסליו גברו חשמונאים ועשו חנוכה והדליקו הנרות כי חודש מיוחד לזרע לוי. ובטבת יהודה ולכך כאשר חטא יהודה בא נ"נ לצור על העיר והכתוב צווח מחטאת יהודה שבט יששכר שהוא עץ חיים ולכך ר"ה לאילנות. זבולון אדר ולכך שפע ימים ינקו וחלזון עסקו במזל דגים ולהיות כי זבולון היה תאומים כנ"ל ולכך אדר כפול וגם באמת היה יוסף עם זבולון ולכך גם יוסף אחיזה שלו בדגים וידגו לרוב. ויוסף בניסן ולכך עדות ביוסף בצאתו ממצרים וכו' והוא המכניס ומוציא בנימין באייר ולכך החל שלמה לבנות הבית שהוא בחלקו של בנימין באייר. דן בסיון והיותו מאסף לכל המחנות לכך ויחנו מול ההר כאיש אחד לקבל התורה ובסיון נאמר משמים השמעת דין כי הוא דן דינא ולולי קבלת תורה היה נפק בערב שבועות טבוח לכלם ולכך הוא נגד דן. נפתלי נגד תמוז ולכך שלח משה בתמוז מרגלים אילה שלוחה גד הוא באב ואז גובר המזל על ישראל ונתנו למשיסה בעו"ה כמש"ל כאשר יגבר המזל וגד פירושו מזל כנודע אשר נגד אלול ולכך אמרה כי אשרוני בנות כי בתולה מזלו וכבר נודע כי מזל יון הוא שור ולכך גזרו על ישראל כתבו על קרן שור שאין לכם חלק בא"י ולכך מפלת יונים התחיל בחשוון כמבואר ביוסף בן גוריון וגמר היה בכסליו כי שמעון ולוי עקרו שור וזה נגד שמעון ולוי ולכך נצחו כהנים כהנ"ל כי הם העוקרים שור. ולכך מפחד המלך תלמי לא כתבו ברצונם עקרו שור דאם כן יהיה רצונם תמיד למרוד בהם ולעקרם וכתבו באפם ואין אדם נתפס על כעסו וחמת המציק וברצונם אבוס דהוא חמור דכתיב וחמור אבוס בעליו וחמור אין ענין כלל ליונים בזאת תבינו ותדעו איך הכל תלוי בישראל ואיך יהי' איש ישראלי מכוין צעדיו ולכל פסיעה ופסיעה ועוקץ יש חשבון וברצונם לעשות רצון ה' מעמיד להררי עוז ובחרון אפו ללכת בתר תוהו והבל יהרסם ולא יבנם. ואל יצר לנו תוקף הגלות כי זהו טובתינו כאשר ראיתי כמדומה בס' חן טוב ג"כ מזה בענין ברית בין הבתרים שנאמר ויהי השמש לבוא ותרדימה נפלה על אברם והנה אימה חשכה גדולה נופלת עליו ויאמר לאברם ידוע תדע כי גר יהיה זרעך וכו' ואח"כ יצאו ברכוש גדול השמש באה והנה תנור עשן ולפיד אש אשר עבר בין הגזרים האלה ויש להבין המשך הפסוק ענינו והוא כי מבואר במדרש דקב"ה נתן לאברהם הברירה לבניו עבור פשעם אם לירש גיהנם או להיות בגלות והיה אברהם מסתפק איזה מהן לבחור ויעץ לו הקב"ה לבחור בגלות ויש להבין איך עלה ספק בלב אברהם שיבחר בשלות עה"ז ולהנחיל לבניו גיהנם ח"ו הלא טובה רגע א' בעה"ב מכל חיי עה"ז וכן להיפוך ווי ווי אם ידעו אנשים מעונש המר הגיהנם היו מונחים על פניהם וצועקים ולא היו עוסקים כלל בחיי עולם הזה כי הלא אלפים פרסאו' נחלי אש שנשמת אדם נעבעת בהן ואינ' מאירה כמו אש שלנו רק בחושך גדול ועצום כמו חושך מצרים ר"ל ויתר עונשים אלפים רבבות משחיתים מחבלים ככל מיני חיות רעות שבעולם ונחשים שרפים זה מושך וזה נושך מבלי מושך חסד כי הכל מאלהי משפט במשפט ובדין ובגבול ומדה אוי כי נחנו יושבים פה ואש מתלקחת אלינו ויש בידינו להציל ולכבות אש ואנו עצלים מבלי מכבה וזה גליות שאנו סובלים הוא לנו לתרופה ולמזור להנצל ממדורות אש אם מרגישים נחנו בגלות ונוהגים עצמנו כגולים דוים וסחופים והורד עדינו מעלינו מבלי לילך בדרכי זרים ולבלי לשמוח בשמחת של מה בכך ומבלי להרים ראש בשרירות וכדומה כאלו מלכנו בציון והבית ישב על ארמונו אז ודאי גלות מכפרת לרוב ומיקל עלינו חמת ה' ואם כן איך עלה ספק בלב אברהם בזה אבל אברהם פחד לנפשו כאשר ילכו ישראל בגולה עול הגלות וחמת המציק בשמדות בעו"ה יגבר עליהן וגם יתערבו בגוים וילמדו ממעשיהם ואם כן יפרו ברית וחוק ויפרקו עול ח"ו ואם כן יהיה קרח מכאן וקרח מכאן ח"ו טוב להנחילם עה"ז כי בלא"ה לא ימלטו ח"ו מגיהנם אבל ה' ידע כי ישראל קדושים ויסבלו עול גלות המר ולא יתנו בכל זה תפלה לאלהים וילכו בתורתו ולכך יעץ לו כי יבחר בגלות והנה הרכוש הגדול שהבטיח הקב"ה שיהיה להם בצאתם מגולה אין הכונ' על הון וכסף חומרי כי במה נחשב זה לאדון הכל כ"א כונה שיסגלו במצות ומע"ט שיסגלו לרב בהרבות גרים וכדומה כמ"ש האר"י על וינצלו את מצרים וכו' שלקטו כל נצוצות קדושות שהיו במצרים לקטוהו לעצמן ולא נשאר בו דבר רק קיא צואה וזהו המשך של הפסוק כי בעוד אנו יושבים שלוים שהוא נדמה לזריחת השמש והגיע לבוא והנה תרדמה נופלת על אברם כי לא ידע איזה יבחר גלות שהוא שקיעת השמש או גיהנם ונטבע בעומק המחשבה שהוא תרדמה ואימה חשכה גדולה נופלת עליו כי פחד אם יבחר גלות אולי ח"ו יעברו עי"כ רצון השם ויהיו קרח משני צדדים וה' ראה צרתו והבטיח לו כי גר יהיה זרעך וכו' אבל יצאו ברכוש גדול כי יסגלו תורה ומצות למאוד כהנ"ל כשמוע אברהם כן הסכים תיכף לגלות ולכך כתיב והנ' השמש באה ואמר הכתוב שתועלת בביאת השמש שהוא קבלת הגלות והנה תנור ולפיד אש שהוא הגיהנם עבר בין הגזרים וחלף ועבר ולא יהיה בחלק ישראל ולכן אחינו קבלו הגלות בתום לבב והוחילו לה' כי עוד ישוש לטוב אתנו אבל העיקר בקביעות וחיזוק התורה וכמדומה לי אתם כעין בצלאל שבונה משכן קודם לארון וכן אתם בונים בית הכנסת מהודר ומנדבים מנורות ונרות וארון ה' שהוא ת"ח מחשכי ואזלי עד שהוא באחורים בעו"ה לא כן עשה בצלאל שעשה שניהם כמו שיש להבין במה שא' לבצלאל בצל אל היית מה פתרונו אבל דע כי יש לכאורה קושיא במה שאמר בצלאל כלים שאני עושה היכן אכניסן דתינח אם כדבריו כן עשה שתיכף במעשה משכן הקימו והכניס הארון לתוכו אבל הלא לא היה כן כי כל המשכן ארון וכליו נגמרו בכסליו ולא הוקם המשכן עד ר"ח ניסן שלאחריו בין כך וב"כ ע"כ היה עומד הכל באהלו של משה וא"כ הלא אין מקום לשאלת בצלאל כלים שאני עושה להיכן אכניסן אבל צ"ל דבצלאל שאל מסדר עולם שבונין הבית ואחר כך כלים בשביל כלים שאני עושה היכן אכניסן אף כאן במשכן כיון שה' בחר לו לדירה יש לעשותו כסדר עולם אף שאינו כן פה וכו' כנ"ל אך יש מקום לומר אדרבה זיל לאידך גיסא דאין לעשותו כסדר העולם הבונים דירה לעצמן להוציא מלב טועים שלא יאמרו לדירה הוא צריך וכהנה היה הרבה דברים שלא יאמרו לאכיל' ולאורה ח"ו צריך אמנם מבואר במדרש כשכתב משה נעשה אדם וכו' אמר משה רבש"ע מפני מה אתה נותן פ"פ למינים א"ל הקב"ה כתוב וכל הרוצה לטעות יבא ויטעה ולכך משה אזיל לשיטתו מבלי ליתן פ"פ לטועים ולכך שינה הסדר של עולם הבונים דירה למו אבל בצלאל תפס דעת השם כי יש לעשות כסדר הדירה כדכתיב ועשו לי מקדש ומפרשינן לקבוע דירה בתחתונים ואי שהם יטעו כל הרוצה לטעות יבא ויטעה ולכך אמר לו משה בצל אל היית דתפס דעת ה':
<b>ועוד</b> הפי' והוא אמת נכון לענ"ד דכתיב כאשר הראה בהר כי הראה הקב"ה למשה בהר בתבנית אש משכן וכליו ואין ספק שהראהו בפעם א' המשכן וכליו והנה משה היה עומד מול השכינה והשכינה הראהו מצדו משכן ואחר כך משוך ממנו קרוב לצד משה הארון וכלים באופן שלצד משה היה קרוב הארון ורחוק הימנו המשכן ולהיפוך לצד השכינה היה משכן קרוב והארון רחוק ומשה שפט מה שהוא קרוב לו ראוי לעשותו תחלה ואחר כך הרחוק כי קרוב קודם וכן באמת בלי ספק הואיל ונראים הכל כאחד מה שהוא קרוב לו משפט קדומה אבל טעה כי הוא נתן משפט קדימה מה שקרוב לצדו אבל צריך להיות קודם מה שבצד שכינה קרוב ואצל צד שכינה היה משכן קרוב ולו הקדימה ולכך בצלאל שהעמידו על האמת אמר בצל אל היית נשמתך היתה בצד שכינה למולי ויפה דברת כי מצד השכינה המשכן קרוב ולו הקדימה ואי כי דבר זה אמת יש לו טעם כי כל הטעם שמשכן קודם לארון הוא שתמיד קליפ' קודם לפרי ובכולם החיצונים קודמת לפנימים והטעם להגן לבל יתערב בו זר ולכך כל שקדושתו יותר היא נעשה לבסוף כי שיהיה שומרים ומגינים מוקדמים ולכך קליפה נקרא בגמרא דברכות שומר לפרי כי היא שומר. אמנם מבואר בזוהר כי זהו בזמן הזה שיש מגור ופחד לבל יאחזו החיצונים אבל לע"ל שלא יהיה רוח טומאה בארץ יהיה הפרי קודם לקליפה ולכך כתב היטיבה ברצונך את ציון אז תבנה חומות ירושלים כי לע"ל יהיה ציון נבנה קודם חומת ירושלים כי יקדים הפרי לקליפה וזהו היה טעות משה כי משה חשב כבר הגיע עת התיקון כי באמת אלו לא חטאו ישראל והיה משה בא לארץ כבר היה בימיו התיקון וכמ"ש זקני בספר מג"ע ואם כן ביקש לעשות הפנימים קודם חיצונים כמו לע"ל ציון קודם חומת ירושלים ולכך ביקש לעשות ארון קודם למשכן אבל בצלאל השיג שמשה ימות ולא יהיה עולם התיקון אז בעונות ולכך הקדים השומר לפרי ועשה ראשון משכן ואח"כ כלים כאמרו כלי' שאני עושה להיכן אכניסן הרצון להגן עליהם שלא יקרב זר אליהם ויאחזו בו חיצונים ח"ו ואמר משה כי היטב אשר עשה כי בצל אלהי' הי' וידע כי אין עדיין זמן התיקון ובעו"ה עוד שטנא נצח לקבלה:
<b>ובזו</b> ענין אפשר לפרש פסוקי תהלים לדוד המלך ע"ה באמרו אם אתן שנת לעיני וכו' עד אמצא מקום לה' משכנות לאביר יעקב והיינו כדעת משה לעשות תחלה ארון שהוא מקום ה' ששם בין שדי ילין ואח"כ המשכן משכנות לאביר יעקב אמנם אמר כי ראיתי אני טועה הנה שמענוה באפרתה ר"ל בצלאל שהיה מזרע אפרת כנודע מזרע יהודה הנקראים אפרתים כדכתיב וגם בנה של מרים הנקראת אפרת וגם מצאנוהו כן בטבע בשדה יער שתמיד השומר קודם לפרי למחס' ולמגן וא"כ כן ראוי להיות במקדש ה' ולכך חרשתי ונבואה למשכנותיו ואח"כ נשתחוה להדום רגליו שהוא ארון ששם הדום רגלי ה' ששור' עליו והיינו עשה כבצלאל כי הנכון אתו כי הטבע מסכים עמו ולכן כל עניני ב"הכ וב"המ הכל שומרי' לפרי תורת ה' כי הוא עיקר פרי עץ חיים וטועמיה חיים זכו וא"כ איפוא למה תמנעו מלבנות ארון ה' שהוא הקמת לומדי תורה לשמה והרי ג' רגלים בידכם תורה ועבודה כנודע כל המארח ת"ח כאלו הקריב תמידין ומכ"ש המפרנסו ומזמין לו כל צרכיו צורכי גבוה וג"ח פשיטא והרי שלשה רגלים שעליהם עולם עומד ויהיה לנו עמידה וקיום בזה ובא לציון גואל אמן כן יהי רצון:
<b>תוכחת</b> <b>מוסר</b> <b>מה</b> <b>שדרש</b> <b>ברבים</b> <b>הגאון</b> <b>הנ"ל</b> <b>ז'</b> <b>אדר</b> <b>שנת</b> <b>תק"ד</b> <b>לפ"ק</b> <b>בק"ק</b> <b>מיץ</b> <b>יע"א</b><b>:</b> <b>בפסוק</b> למנצח על אילת השחר מזמור לדוד אלי אלי למה עזבתני ודרשו במדרש אלי בים ואלי בסיני ויש להבין מה ענין ים וסיני לזה אמנם ידוע מאמר חז"ל בגמרא ובמדרש כי זה המזמור מיוחס לאסתר המלכה אשר התפללה אותו בכניסתה לאחשורוש כנודע. ואם כי בלא"ה צריך טעם למה המשילו אסתר לאילה וכ"י לאילת אהבי' הוא מ"ש באדונינו מבחר כל היצורים ובחיר ה' משה ז"ל יהיה לזכרון לפני ה' אשר היום הזה ז' אדר חשך בעו"ה העולם בעדנו ושקעה השמש של עולם אשר פני משה כפני חמה כמבואר באריכות בתקוני זוהר והוא סבה לכל התלאות אשר קרו אותנו ואבותינו מיום מותו עד היום הזה וראוי ביום הזה להתאונן ולעשות אבל יחיד בכי תמרורים ואם חז"ל לא חסו לכבוד שבת וקבעו לומ' צדקתך על משה שנסתלק בשבת במנחה כמבואר בהרא"ש פ' ע"פ מה נאמר ביום הזה שהוא יום מיתתו וע"ז נאמר אוי לנו כי פנה היום כי נטו צללי ערב כי לעת ערב במנח' פנה הודו והדרו ולכך ראוי ונאות לעורר לבבנו ביראת ה' ותורתו ונאמר כי משה כאשר אמר לו השם שילך למצרים אמר והן לא יאמינו לי וכו' ואמר לו השם שישליך מטהו ארצה ויהי' לנחש וירא משה ויברח מפניו ואמר לו ה' אחוז בזנבו ויהי למט' בכפו ויש להבין ולמה בחר ה' בזה ליתן לו אות בנחש ולא בשאר דברים הלא היא ארורה מאת ה'. וביחוד משה גבר הגברים אשר לא פחד מכל מלאכי מעל' ינוס מפני נחש אשר במעמדו נולדה במהפכת המטה ואם עומד איש בתפלה אמרו חז"ל אפילו נחש כרוך על עקבו לא יפסיק איך משה בעמדו לפני מלך מ"ה הקב"ה ודבר עמו יגור מפני נחש וינוס מלפני השם עבור פחד כזה ואם יקרהו אסון וינשכו וימות מיתה גופניות. הלא הוא לפני ה' יתיצב ונבחר מות הזה במותו לפני ה' בדברו אליו והוא אחד מדברים תמוהים במקרא וגם יש להבין למה אמר לו השם לאחוז בזנבו ולא בראשו ואם כי ישנו בזה דברים עמוקים עד למאוד כמבואר בזוהר והאר"י ז"ל כאשר החל לגלות זה הסוד לתלמידו נקנס עליו מיתה כנודע מכתבי' מכל מקום מה שנוגע לענין תוכחת מוסר בע' פנים לתורה הוא כך כי אמרינן במדרש אילה רחמה צר ואי אפשר לה להוליד מה עשה הקב"ה מזמין לה נחש ונושך במקום הלידה ומזה מולידה. וזה ענין ישראל כי אמרינן אם אין ישראל עושים תשובה אינם נגאלים מה עשה קב"ה מעמיד להם מלך צר כהמן ומתוך צרה עושים תשובה וזה הנמשל כי רחם של ישראל צר להוליד כתולדות' של צדיקים תורה ומע"ט ותשוב' כי בעו"ה אפס עצור ועזוב ועל זה אמר הנביא באו בנים עד משבר וכח אין ללידה והיינו להוליד בתשובה הגאולה והישועה מה עשה הקב"ה מזמין לנו נחש היינו מלך כהמן שנושך אותנו ומכאיב אותנו עד שעי"כ חוזרים בתשובה ומזה הולידה והצמיחה צמח צדקה וישועה לישראל וזהו ענין אילה ולכך המשיל שלמה כ"י לאילה. וכן היה במשה כי משה אמר והן לא יאמינו וכו' כי ראה משה שאין הדור זכאים כמו שנא' שערך צמח וכו' ואת ערום ועריה מתורה ומעשים טובים ולא שמעו אל משה מקוצר רוח מעכו"ם שנדבקו בה ואם כן הי' קשה למשה ולזקני הדור להאמין שיהי' יום פקידה כי חלילה אל לא יעות משפט כיון שאין ישראל זכאים לכך. ולכך הראהו השם נחש הרצון שיהיה נחש נושך והיינו קושי השעבוד שהרע מאוד לישראל ומתוך זה ישובו לחשובה ויאנחו בני ישראל ויזעקו ותעל שועתם אל האלהים. וזהו ויהי לנחש כי רמז לו קושי השעבוד ומשה בהרגישו קושי השעבוד המר הזה הצר לו למאוד ופחד לנפשו פן ח"ו ישראל לא יכלו לעמוד בנסיון ושעבוד המר הזה כמ"ש למה הרעותה לעם הזה וכו' אמנם תכלית התקנה לסבול גזירות גליות הוא בהכניעו עצמו לכך ולקבלן בהכנע' והשפל' כמאמר חז"ל סוף יבמות כל גל וגל שבא עלי נעניתי והרכנתי ראשי ללמדך אם צרות יבואו על אדם ירכין ראשו ובזה יוכל לסבול. וזה מאמר השם שלח ידך ואחוז בזנבו הרצון ההכנעה ושפלות כאמרם הוי זנב לאריות ובזה תוכל לו ויהי' מנחש מטה ישע כי עי"כ יצמח הגאול' וכן הי' כי ע"י קושי שעבוד באה הגאולה וכן הדב' באסתר כי אז היה זמן פקידה למלאות ע' שנה והיו צריכים ישראל לתשובה כי אין לך פקיד' בלי תשובה וישראל רחמם היו צר ורחוקים מתשובה הזמין להם הקב"ה נחש בריח הוא אחשורוש והמן וע"י חזרו בתשובה לכך נמשל אסתר לאילה ולכך אמרו אילת השחר כמו נחש הנושך שהוא תכלית הצרה ונזק ואחר כך הישועה כן היה קודם האיר המזרח שהכוכבים אספו נגהם להיותם שקועי' תחת אופן וקשרי הלילה המתגברי' והולכים עד שחשך מזלם וכמעט רגע האיר היום וקראוהו הזוהר קדרותא דצפרא וכן היה בזמן אסתר כי הי' חשך מאד וע"י נשיכת הנחש הי' אור לישראל בגאולת המן ואחר כך בבנין הבית על תלו ולכן נקרא אילת השחר והנה עוד טעם יש למה דוק' אסתר כינהו אילת השחר והוא במה דדרש במדרש ש"ט על אסתר הי' בחשך אור שאסתר הי' מאיר' לישראל וחושך לאו"ה והענין כי כל הנסי' הם שינוי הטבע כי מה שיתכן בטבע אין בו שם הנס כלל ובניסים לא מצינו על הרוב שני הפכיים בחוץ לטבע כי קריעת ים סוף הי' הצלת ישראל עפ"י הנס שהולכים בנתיבה במים עזים אבל במה שהטבעו המצרים בים אין בו שום שינוי הטבע שהיו המים נוזלים והבאים בים ירדו תהום רבה ולעומת זה בנס סיסרא הי' הנס שנפלו אויבים ומן השמים נלחמו בעד סיסרא כוכבים ממסילותם אבל השלום לישראל אחר כך היה בטבע כי שבת הנוגש וצר הצורר וממילא ישבו בקרב ארצם בשלום וכן במחנה סנחרב הי' נס נפלא כי בלילה אחד נפלו ונהרגו פ' אלף אבל שהי' אחר כך חזקיה יושב בטח בירושלים הי' בטבע כי כך הטבע כאשר נכרת האויב אמנם באסתר היה הנס שני הפכים כי אלו היה הנס לשנות הטבע אחשורוש היה שונא לישראל כמאמר הגמרא משל לבעל תל וחריץ לאהוב לישראל וליתן להם כתב בטבעת המלך לבל יגע בהם איש היה הנס מפורסים בשנות טבע המלך אבל עדיין היה המן במעמדו וכל העם העמלקים יושבים לבטח וכמו כן היה יכול להיות להיפוך שיהיה אחשרוש בכעס על המן שהסיחו לדבר זה באמרו מי הוא זה וכו' ויגזור לבטל מחשבתו ולהרוג בעמו אבל בשביל זה לא מחויב שיהיה מרדכי בתכלית הגדולה וכל עדת ישראל עד שרבים מע"ה מתיהדים ויהיה עם יהודה בחשיבות ופאר מה שאחשורוש שונא והם עם לבדד ישבו שנואים מגוי' ודתיהם שונים מכל עם אבל באמת היה כאן נס כפול ושני הפכים בו כי הגיע מרדכי ועמו לתכלית הכבוד והגדולה ולעומתו המן ועמו לאבדון ולתכלית הירידה וכך אמר שאסתר היתה אור לישראל וחושך לרשעים וזה אילת השחר כי נודע כאשר בזה חלק העולם לילה והעול' תחתינו הנקרא בלשון לטיין אנטיפרי שהוא חלק אמעריקא הוא יום וכן להיפוך ולכך אמרו יום ולילה לא ישבותו וא"כ כאשר אצלינו עמוד השחר הוא ליושבי ממולנו שקיעת החמה לנו תחלת היום ולהם תחלת הלילה וזה היה באסתר בנו התחיל היום להאיר ולהם היה לשקוע חושך ואופל וצלמות ולכך נקרא אילת השחר:
<b>אמנם</b> דברי הגמרא ביומא תמוה מ"ש מה שחר סוף כל הלילה אף אסתר סוף כל הנסים ופרכי' והא איכא חנוכה ומשני ניתן ליכתוב קאמרינן והדבר בהיפוך שחר הוא סוף הלילה ואח"כ מאיר היום אבל אסתר היה סוף לנסים ואח"כ נסתלק מאתנו השפעת ה' לעשות לנו נפלאות כאשר אבותינו ספרו לנו אשר פעל בימי קדם ובעו"ה פנה שמשו של אור ה' ושכינתו אשר בקרבנו אשר שם לנו אותות ומופתים וא"כ אסתר סוף כל היום ואח"כ חשכו עינינו וניטל כבוד הנסים מאתנו ואיך דומה זה לשחר סוף הלילה איפכא הוי ליה להמשיל לשקיעת החמה שהוא סוף היום כך אסתר סוף הנסים אמנם להבין מה שאמרו במגילה מגילת אסתר ברה"ק נאמרה שנא' קימו וקבלו קיימו למעלה מה שקבלו למטה והקשו תוס' הא דרשינן בשבת מודעה רבה לאורייתא ואמרי' הדר קבלוהו בימי אחשורוש שנ' קימו וקבלו קיימו מה שקבלו כבר ע"ש ונראה לישב דיש להבין למה בימי אחשורוש הדר קבלו תורה ולא מקודם ונראה כי כתבו המפרשי' הא דאמרינן מודעה רבה לאורייתא הא אמרו נעשה ונשמע ותי' זהו בפה ליראת אש הגדולה אבל לא בלב כדכתיב ויפתוהו בפיהם ובלשונם יכזבו לו וא"כ כל קבלת התורה היה בפה ולבם בל נכון אבל גם לזה יש מקום לומר הכל הולך אחר הפה ודברים שבלב אינ' דברים אך כל ענין עמלק הוא מזכות עשו שהיה נוהג כבוד ביצחק כדכתיב ויאהב יצחק את עשו אך היה ציד בפיו כי לא מלבו כבד את יצחק שעשה שום דבר מלבו רק מפיו ולבו בל עמו ואי נלך בתר פה ולא בתר לב יש לעשו טענה בזכות אביו ולכך עד היום היו סומכי' כי אף שקבלה הי' בסיני בפה ולא בלב מה בכך עיקר ברית כרותה לשפתי' ומה נפקא מיני' בהרהור הלב אמנם עכשיו בימי מרדכי אשר גבר אויב עמלק בזכות אבותיו עשו אם באנו לילך אחר הפה אף הוא ציד בפיו ושפתינו אתנו מי אדון לנו ולכך הוצרך ישראל לקבל שנית התורה ברצון ובלב שלם כי הכל הולך אחר כוונת הלב ודבר שפתים בלי לב רק למחסור וא"כ אין לעשו זכות בציד בפיו ולבבו מלא עון ולכך נפלו זרעו ועם ישראל הרימו קרן ולכך ברפידים כתוב על נסותם את ה' היש ה' בקרבנו אם אין ויבא עמלק וצריך טעם למה דוקא בענין זה אמנם לפמ"ש יובן כי דרשינן במדרש היש ה' בקרבנו אם יודע מה אנו מהרהרין בלבנו נעבדהו ואם לאו לא נעבדהו ולפ"ז שהי' ספק בידם אם ה' משגיח על מחשבות או לא רק הכל הולך אחר הפה א"כ בא עמלק כי זכות עשו בידו מבלי פקפוק וא"ש. והנה לפ"ז כל עצמותו מקבלת התורה שנית בימי אחשורוש היה קבלת הלב בלב תמי' וגמור עדיין ספק מאין יודע מרדכי שכל ישראל הנפוצים בד' כנפות הארץ אם מקבלים התורה בלב שלם ואין ברוחם רמיה אולי עושים ג"כ בשביל כבוד מרדכי או מפחד המן אבל לבבם בלתי שלם עם ה' ותורתו וזהו קיימו מה שקבלו כבר רק קשה מאן מעיד אם קבלו בלב ואם לאו אין כאן קיום חדש וע"ז אמרו קיימו למעלה מה שקבלו למטה וא"כ משמים הסכימו והכל הולך למכוון אחד ומזה עיקר הוכחתו מרוח הקודש שנאמרה בו המגילה:
<b>ומזה</b> הדור אתם ראו הוא הדבר אשר תמיד אקרא יומם ולילה לא דומי' להיות איש מישראל עובד מצות ה' בלב ובכונה שלימה לא בדרך מצות אנשים מלומדה כפי ההרגל וטבעו בלי כונה לקיים רצון הבורא לשמוח בעבודתו ובמצות וביחוד בעמוד התפלה אשר היא עיקרת עבודת הלב ובעו"ה מרוב פיטפוטי הדברים ואמירת תהלי' ותחינות ובקשות לא יכלה הספר ההרגל בו הוא תנוע' עצמות ומעצמו ינועו שפתים והלשון הולך וחדל ובקרבו ישים אורב ממחשבה אחרת למו"מ מחשבות זרות ופיגול חוץ למקומו וזמנו ועל זה נאמר כל המוסיף גורע אוי לנו מיום הדין אשר יזקין האיש ולא יעלה בידו לכל ימיו ב' או ג' תפלות בכונה שלמה ובלב נמוך ונשבר בעומד לפני מלך מ"ה הקב"ה מבלי תערובות בו מחשבה זרה וכונה אחרת לדבר אחר חוץ לעיון תפלה וכן בק"ש כמה שבועות ושנים יעברו ואין בידינו ק"ש בג' פרשיות שיהיה בכל לבם מבלי מחשבה אחרת ותערובות אחרת אוי לנו זה מגביר אויבים עלינו כי אנחנו בגלות בבית עשו וזכות אבותם ביד' ציד בפיו אם אנו מכוונים לעבוד השם בלב אפס צדקתו כאפס ותוהו נחשב לו אבל כאשר גם נחנו ככל המונם רק בפה ולא בלב א"כ זכות עשו במקומו ולכך נאמר הקול קול יעקב כשהוא רק קול יעקב קורא בגרון אל יחשוך וכיונה פותה אין לב אז הידים ידי עשו כי זכותם במקומו עומד כנ"ל ולכך חדלו נא מהרבה תפלות ותחנות טוב מעט בכונה ולומר רק מה שנתנו מפי גבורת קדמונים ז"ל כי הם ידעו מקורת התפלה וצנורו' למעלה ותהלים הוא צרי ומזור לכל אבל די הוא אם תאמרו ה' או ו' מזמורים ביום ובכונה להבין התפלה וכונתו באמרם כל העושה תפלתו קבע אין תפלתו מקובלת כי הוא צריך תפלה ובקשה ועיקר שבירת הגלות הוא בעבודת ה' בדעת דלבאי ואיך לא נחוש ואנחנו כאילה אשר רחמה צר וכח אין ללידה אין כח בנו בעונות הרבים לתשובה שלמה ועל מה נקוה העל מלך כהמן ח"ו או כהנה כבר שבעה נפשנו ברעות ורבות צררוני מנעורי יאמר נא ישראל וא"כ ראוי לנו לעשות האפשרי עכ"פ ודבר שקרוב בפינו ובלבבינו לעשות והוא עבודת השם מצותינו ועבודתינו וק"ש ובהמ"ז וברכה ברכת המצות וברכת הנהנין בכונה שלמה ובשמחה כי באמת היא תכלית השמחה והיא שמחה שאין אחריה תוגה ויגון ואם ישמח איש בשמחה הוללת ברקוד מזמרים וחברת משחקים יחול במחול הנשים מקשטים עורכים שלחן מיין ומעדנים ומעסיס רמונים היא השמחה שאין אחריה כלום הלא כאשר יעברו יום או יומים הלא יקוץ בקיאו ואיבריו נכבדו עליו לרב רקודו ולשמחה מה זו עושה ויקוץ כאיש אשר מתרונן מיין בין לילה היה ובין לילה אבד ובפרט שאם יעשה אותו פעם פעמיים יהיה תמיד מבקש למודו ולא ימצא ויהיה לו יותר צער מאשר שמח כללו של דבר אין שמחה זמני' אשר אין אחריה וסופה תוגה ויגון וחרטה אבל שמחה של מצוה יום ביומו יוסיף גיל ושמחה וכח ותקוה ומאירת עין ולכן בימי פורים אשר הי' שמחה ליהודים היה שמחה של מצוה כי היה קבלת התורה לכך נאמר ליהודים היתה אורה כי היה יום קבלת התורה והוא היה עיקר ימי פורים לשמוח בשמחת תורה וגיל של מצוה ובזו נהיה נחנו עם ה' נוחלי דת מורשה קהלת יעקב מובדלים היו מהעמים אשר על פני האדמה כאשר קרה להם שמחה וחג שמחתם הוללת לחול בכרמים בחורים ובתולות יעשו בתי טרטראות יקומו נערים ויצחקו בכל פה דובר נבלה ועושים להם בתים לעבירה וכהנה שמחה זמני' ותענוגי בני אדם לא כאלה חלק יעקב בימי מועדים וחגי השמחה יאמרו בבה"כ פיוטים נאים מחברת קדש בחרוזי' לכבוד ה' וגם בבית כאשר יסעד ירנן בשיר רנה בקול תודה וכאשר עושים כל ישראל בליל פסח יאמרו ויספרו תהלות ה' ונפלאותיו לבני אדם וכן בכל שבת וי"ט זמירו' הוא לה' ובו יגל יעקב וישמח ישראל בעושיו וזהו מאמר הפסוק בשוב ה' את שבות ציון וכו' אז ימלא שחוק פינו ולשוננו רנה הרצון בעת שמחה נעשה שיר לה' ורנה תהיה לה' כי לעתיד יהיה שיר חדש כדכתיב שירו לה' שיר חדש וזה רנה לה' אשר הפלא רחמיו וחסדו גבר עלינו וכאשר יראו העמים זאת בע"כ יודו כי ראוים נחנו לבחור בנו ה' כי אלו קרה להן הגדולה והצלחה כזה היה מבלים זמן בשמחה ברקוד וכדומה וזה מאמרם אז יאמרו בגוים הגדיל ה' לעשות עם אלה הרצון נכון הוא וגדולת ה' הוא לעשות עם אלה כי אלו הגדיל ד' לעשות עמנו היינו שמחים בשמחה וגיל ולא כמעשיהם אשר אין שמחת' רק בשיר וקול תודה לה' ולכן למדו נא תמימי עם מעשה השמחה:
<b>והנה</b> נשוב להנ"ל כי ידוע כי אין הקב"ה עושה נס על מגן כי הנס הוא כבריאת עולם חדש כי טבע עולם הוא שהוטבע בעת הבריאה והנס לשנות הטבע הוצרך הקב"ה לעשותו מחדש וא"כ מה איכפת ליה ליוצר הכל אם משנה הטבע בדיבור א' או בורא עולם ומלואו הלא הכל במאמר א' נברא ואדרבה לפי גדולתו אין סוף לעצמותו ויכלתו הוא יותר נפלא מה שבורא ועושה דבר קטן מגדול כי כשנערוך הנפעל נגד הפועל ירבה הפעולה והטבע הטוב להטיב ולהשפיע עד אין חקר וזהו א' מגדולות ונפלאות הבורא שמקטין הדבר וצמצ' כביכול יכלתו לעשות דבר קטן הכמות ולכך לא יקטין במה אשר בורא עולם אין סוף וראש לו ברא כ"כ כדור ארץ קטן אשר יקיפהו איש בשלש וארבע שנים כי יותר מעוצם נפלאותיו ורב יכלתו שיוכל לצמצם טוב השפעתו לבל יהיה גדול עד אין תכלית והיותר קטן הוא יותר מהנפלא ויכולת הבורא כאשר בעל חובות הלבבות ישכיל בזה לפעמי' ולכך נקרא שדי שאמר לעולמו די ולכך אין הקב"ה עושה נס אם לא לצורך מוכרח ולכך אמרו אל יבקש אדם שיעשו לו נס כי מנכי' לו מזכיותיו כי ישקל אדם בשכלו שהקב"ה בורא עולם חדש בשבילו ולכך הנסים שנעשו לאבותינו מימי קדם הי' בהן צורך גדול והוא כי ישראל הי' לבם בל עמם לילך אחר תורת ה' כי היו תמיד כרוכי' אחרי מעשה אצטגנינות חכמי הכוכבי' בטלמסאו' והורדת השפע ויחסו הכל להם ולכך עשו עגל במדבר ופסל מיכה עבר הים וכן בא"י עד גלות הארץ וגם בגלות אמרו הנשים לירמיה מעת חסרנו להקטיר למלאכת השמים חדלנו כל ראה כמה נשתבשו במחשבה זרה ורעה כזה ולכך לבטל דעה מלבם ולתקוע בלבם דת אמת כי לה' ארץ והוא המשדד מערכת השמים ולשוא עמלו הבוטחי' במסילי הכוכבים והשפעתם ומשטרם כי גבוה מעל גבו' שומר עשה הקב"ה נסים ונפלאות בשינוי הטבע לרב כדי שיכירו וידעו כי שקר נחלו ולכך משה הזהיר לכל אותות אשר ראו עיניכם וכן כולן שמואל בהזהירן אמר להוריד גשם בקציר חיטים נגד גזירות וחוק שלהם וגם אליהו שהוריד אש וגשמים מן השמים ואש מבעיר מים ובאמת תמיד כאשר ראו הנס הזה נהפך לבבם והכירו וידעו כי לה' הארץ וא"כ כל הנסים היו לתקוע אמונות הדת ותורת ה' בלב אנשים אך בעו"ה מיהרו ושכחו ויצרם גבר מאוד וזהו הכל קודם זמן אסתר אך בזמן ההוא קיימו וקבלו היהודים תורת ה' בכל לבב כי ראו כי לה' הארץ ולו נתכנו עלילות כי המן חשב על פי מחשבת כוכבים וגזירת חוקי השמים שהגיע העת לנפילת ישראל ח"ו כאשר כתבו כל המפרשי' ובאמת אשר ע"פ חשבון הי' אז מזל של ישראל שהוא מזל דלי לפי דעת רוב חכמי תולדות במערכה רעה למאוד כלה ונחרצה ממזל מאדים שבתאי זה מצד זה להשבית זכרון ובחרב יפלו ארצה ובפרטות במזל אדר סוף מזל דלי הנושך בעקבותיו כנודע לבעלי חכמי תולדות ולעומ' זה עמלק אשר שרשו עשו הר שעיר אשר מזלו ארי הי' אז במערכ' טובה כי השמש הולך לפניו והצדק האיר למולו וכל מהלכי לבנה היו עתידים נגד ישראל. כללו של דבר אין נבחר יום מכל ימות העולם שהי' מוכן ע"פ מהלכי כוכבים למפלתן של ישראל ח"ו כמו בימים הללו וה' הפיר עצתם ושידד מערכתו למעל' ונהפך הוא שישראל עלו ועמלקי' ירדו ומזה הכירו כח ה' ותורתו וקבלו בלב שלם כי תורת ה' אמת ואמונה וקימו וקיבלו היהודים מבלי לסור מתורת ה' כאשר מאז לא נשמע ולא נראה בכל גבול ישראל איש עושה כאלה או סר מהתור' לשום כסלו בכוכבי השמים וכסיליהם ולכך מאז והלא' פסקו נסים המפורסמים וגלוים באמונת ישראל להיותם בלתי צריכי' לשלמות אמונתינו ולא בחינה בלתי שלמות נפשות ישראל יעשה הקב"ה נס ושינוי טבע בראשית ויהי' ניכוי זכות ישראל וא"כ זהו שפסקו נסים מימות אסתר ואילך לא היו בשביל גריעות אמונתינו כ"א בשביל שלמות אמונתינו כי לא היו צריכים עוד נס לשלמות גופם כמ"ש לעיל והמשל מי שהולך בדרך בלילה באפילה צריך כפעם בפעם בהגיעו לא' מהפחחים או המים עמוקים וסלעים לבל יפול בדרך להדליק אור או אבוקה אבל כשהאיר היום אין צריך להדלקת האור ושרגא בטיהרא וכו' כי חכם עיניו בראשו לשמור דרך מנזק וכן היה הדבר עד אסתר כאשר הגיעו ישראל למקום ספק וחשכת התורה לילך אחרי הבלי גוים הי' בחושך אור להם בניסי' ובנפלאות ויאיר להם הליל' למלט נפשם מרע אמנם כאשר הבוקר אור בימי אסתר שקבלו התורה בלי פניה אחרת ולא נשאר בלבבם מקום ספק לילך בדרכי גוים וכדומה לא הי' צריך להאיר להם באור אבוקה כי התורה אור להם וליהודים היתה אורה ודרשינן זו תורה ובזה יובן כי הטיבו חז"ל אשר דברו שאסתר נמשלה לאילת השחר מה שחר סוף לילה אף אסתר וכו' כי בזמן אסתר האיר השחר ובא יממא שקבלו תורה ופסקו ניסים אך דע כי אף שפסק בימי מרדכי ואסתר טעות ההוא מלהאמין בכוכבי שמים מ"מ היה עדיין תורה שבע"פ רופפת בידם כי בילדי נכרים חכמי הפילסופים היא חכמת היונים הספיקו ותיכף בבנין בית שני שם בנו כותים ביהמ"ק בהר גריזים ושמה התאספו כל פוקרי בתורה שבע"פ ויאספו שמה כל צדוקים וכל קשי עורף למינים כמ"ש יוסף בן גוריון בספרו העברי כי לדעת המינים פרחה תיכף הצרעת לא"י כי נתערבו בדיעות יונים והי' בא"י ג' כתות המה הפרושי' בעלי מעתיקי התורה שבע"פ מנוחת' כבוד והם שהאמינו בחכמת הגלגול ודעת צדוקי' שכפרו בתה"מ ובעה"ב ודעת בייתוסי' נקראי' נזירי' שהם מתנהגים פרישות למאוד אבל לא ישמעו לד"ת שבע"פ כי אם כל למודיהם הכל לפי חכמת הפילוסופים ודעת חיצונים וזה היה סיבה לבסוף שבאו יונים על ירושלים כי המיני' והפוקרי' כמו אליקמוס הכהן וחבירו הלשינו על הפרושים וכאשר באו היונים בארץ הקדושה המה נתערבו בהם זולת עדת הפרושי' והחסידים לפי שהי' ידם עם חשמונאי' כהני ה' ומאלה פרחה הנס שהרימו קרן על היונים ונתקע תורה שבע"פ ע"י נס הזה כי ראו כת הפרושים האלה הצליחו וביחוד בפך של שמן שדלק ח' ימים להיותם שמנים אחרים בלתי טהורים וזהו מופת ג"כ על התור' שבע"פ כי איה אפוא נזכר בתורה שלא ידלקו בשמן טמא ומזה קבלו תורה שבע"פ כאשר בפולמוס של חשמונאים גזרו מבלי ללמוד חכמת יונים שהוא פילסופי' מאריסטו וחביריו אשר מהרסי' נגד התורה שבע"פ ואף הם הרסו מקדש של הר גריזים שהיה לצדוקים וכמה תקנות תקנו מבלי להתער' עם בת אל נכר כמבואר בע"ז שגזרו זאת בבית דין של חשמונאי' ולכן נס חנוכה הוא לקבוע אמיתת של תורה בע"פ ולכך בטלו כל מגילות התענית חוץ משל חנוכה ופורים הרצון היותה מורים על קיום התורה הן בכתב הן בע"פ א"כ עיקר תכלית הנס היה בפורים ובחנוכה קבלות התורה שבכתב ושבע"פ עיקר נס ע"ז יקרא וזה כוונת הגמרא דלא חשיב נס דחנוכה ניתן לכתוב כי בפורים היה הנס שקבלו תורה שבכתב ומזה היה סוף נסים אבל חנוכה הנס היה רק לתורה שבע"פ שלא ניתן לכתוב שדברים שבע"פ אי אתה רשאי לאמרו בכתב כנודע ולכך לא קחשיב וא"ש:
<b>ולכן</b> ראו כי כל נסים ונפלאות אשר השם עושה הוא לעורר אותנו לתורתו ועבודתו ויראתו ולמען נדע כי הוא המשגיח בנו בכל אופן ולא זז מחיבתינו וזהו תכלית השמחה שיש לנו לשמוח בפורים ולכך דרשו חז"ל ויקר זה תפילין כי תפילין על הראש ויד להורות כי השגחות ה' עלינו בכל מחשבותינו ובכל מעשינו ושם ה' נקרא עלינו מבלי שכחה בשום אופן וגלל כן אמרו חז"ל חייב אדם למשמש בתפילין בכל שעה להורות נתן שתמיד מבלי היסח הדעת מייחס כל המעשים ופעולות להשם ולא לטבע כלל ולא נצייר שום רגע וזמן מהזמנים בלי השגחת ה' בפרטות לכך נאמר ויקר זו תפילין ובעו"ה עכשיו אין איש שם על לב בענין תפילין כי רובם אין נותנים על הלב ענין תפילין בשום אופן ולא ישימו על לב כי חותמא דמלכא קדישא עליו ומלבד כי אין אחד משגיח על כשרות תפילין להיות נכתבין כדין כדת ובתים שיהיה מרובעות וכדומה מדברים המעכבים ופוסלין את התפילין אף גם אם יש לו תפילין הנכתבין כדין על הרוב מוטלין על המצח שלא במקום שער כאשר בעיני ראיתי ובפרט בארץ אשכנז אשר יש להם השע' שקורין פרוק ועי"כ התפילין שלא במקו' שער כ"א למטה אוי לאותה בושה מצות תפילין שנאמרו ארבע פעמים בתורה ובשאט נפש המוני עם מתפרצים בו מה שקרוב אלינו לעשות והוא רק ליתן ללב לעשות קשר לבל יזח מעל מצחו תמיד לפני ה' יהיה לזכרון ומה נאמר ומה נדבר בדבר קל כזה לבטל מצות עשה בפועל וכמה הפליג הזוהר בשבח ההולכים בתפילין וציצית כראוי במאי דמכריזי' קמיה הבו יקרא לדיוקנא דמלכא קדישא וח"ו להיפך ואיך נעבור פי ה' בדבר זה ולכן שמעו אלי ותחי נפשכם לדקדק במצוה כזו ולקיים כפי האמורה בספר או"ח בכל פרטי דינים והנ' ששון זה מילה וכבר נודע מה שפירש"י לדוד מכתם בהצותו את ארם נהרים ואת ארם צובה וישב יואב ויך את אדום בגיא מלח י"ב אלף ופירש"י ותרגום שהיה מכתו תם שנולד מהול ויש להבין למה בזה הענין הור' לנו הפסוק על דוד שנולד מהול ולהבין נראה דיש ג"כ ליתן טעם למה אמר משה ליהושע בחר לנו אנשים והלחם בעמלק ולא משה בעצמו והוא ידוע מ"ש חז"ל למאן דאתילד במזל מאדים או אשיד דמא או מוהלא והענין כי מזל מאדים מורה על הריגת חרב וזה שירש עשו בחלקו ולכך נאמר לו על חרבך תחיה וזה מזל רעה שהי' נגד ישראל במצרים אשר אמרו כי רעה נגד פניכם הוא מזל מאדים שהיה למולם להשחיתם אמנם הקב"ה נתן להם מילה ובזה יושב' מהם מאדים והוא להט החרב המתהפכת מרע לטוב ולכך נקרא חרב נוקמת נקם ברית כי מי שאינו נימול נוקם מאדים לחרב ולכך כשיצאו ישראל ממצרים בע"פ אחר חצות שחטו הפסח ומלו עצמם כדדרשינן מתבוססת בדמיך והוא הטעם דע"פ היה ביום ד' כי בה' בשבת יצאו בני ישראל ושעה אחת אחר חצות יום ד' שולט מזל מאדים כנודע בחשבון חל"ם כצנ"ש ולכך שחטו הפסח ומלו עצמם וזהו להשבית מזל מאדים ולכך מי שיבא לנצח כח של עשו שמזלו מאדים צריך להיות נימול בחרב דא חרבא קדישא דמטיף דם ברית ובזו בטלו זכותן לשפוך דם ועמלק הרגיש זה ולכך התריס על המילות וביזה אותן כי ידע כי מהן הריסתו ולהורות כי משה לא היה לו דם ברית בחרב כדדרשינן וירא אותו כי טוב שנולד מהול והטפת דם ברית הוא רק מדרבנן לא היה יכול ללחום עם עמלק זולת יהושע דנימול וגם הוא עשה חרבות צורים למול בני ישראל שנית כדכתיב הוא היה ידיו רב לו ללחום עם עמלק וכן בדוד כתב בהצותו את ארם נהרים ואת ארם צובה הרי דוד בעצמו לחמץ ואח"כ כתיב וישב יואב ויך את אדום ומשמע דאדום הוא לא הכה רק ע"י יואב וצריך טעם למה לא לחם דוד ע"י עצמו רק ע"י יואב וע"ז אמר מכתם שהיה מכתו תם שנולד מהול וע"כ לא היה יכול ללחום באדום ולכך נעשה ע"י יואב ולכך נאמר כאן במפלת המן ועמלקים ששון זה מילה דליהודים היתה מילה. והנה נשוב לנס אחשורוש אי היתה קרובה לטבעי או רחוקה מטבעי כי יש פנים לכאן ולכאן כי יש כאן פנים לומר שהיה קרוב לטבעי כי אשתו של מלך שאהבה היתה יהודית והיא התחננה אליו לומר כאשר יקרה ח"ו רעה ליהודים תמות מצער וכאב כי נפשה קשורה בנפשם באמרה ואיככה אוכל וראיתי וכו' והיאך יכול אחשורוש להתעלם מבלי ביטול גזירת הלך ולכעוס עליו בנגעו בקרובי המלכה הלא כבר אמרו אין חזק בכל הארץ כאשה ובתואר אשה הרבה נשתנה ראש החכמי' שלמה וכהנה רבים אפי' אריסטו שהתבודד ביערות וגם בסלעים וכסתו עור להיותו ממאס בתענוגי מלכים וכדומה העידו עליו שגרם מיתתו היה שנלכד בתואר אשת רעהו וא"כ מה זו פלא בחק אחשורוש ערל וטמא וביותר שמרדכי היהודי אשר בעבורו חרד המן כל החרד' והוא ראש אומתינו היה ממלט המלך ממות לחיים והמלך עשה לו יקר להלבישו לבוש מלכות והאיך יתכן שאח"כ יהיה לטבח כא' הנבלי' אך יש פנים שהוא נס נפלא מכל הנסים כי ידוע מה שכתוב בזוהר ועתה לכו ונשליכהו באחד הבורות והבור רק וכו' מים אין בו נחשים ועקרבי' יש בו והק' הזוהר א"כ איך שייך למען הציל מידם הא ימות מנחשים ותירץ דזהו שכיח הנס מהשם לבל יזיקו הנחשי' אבל בהיותו ביד האדם לבטל הבחירה להיפך מרע לטוב זהו לא שכיח ולכך חשב ראובן להצל' שיפטור מהשבטים ודברי הזוהר ראינו בקרא בזה שהציל הקב"ה חנניה מישאל ועזריה מתוך כבשן האש ולא פעל בנס שיכמרו רחמי נ"נ עליהון מבלי השליכן וגם סגר פום דאריוותא בדניאל ולא נתן בלב השרים שישמעו לדברי המלך דריוש שרצה בהצלת דניאל וכן כלם הרי כמה קשה להפך לב איש כי השם חלק לכל איש בחירתו כנודע והנה זה אחשורוש שונא ואויב ישראל ודימהו לתל וחריץ כבר נודע משנאתו שביטל בנין ביהמ"ק ואמרו חכמים ז"ל אסתר במאמרה איש צר ואויב הזה כוונתה על אחשורוש וכעת נהפך לבבו לאהוב ונתן לישראל ולמרדכי מעלה ורוממות וביטל הקב"ה בחירתו זהו נס נפלא יותר מכל הנסים והנה אסתר נסתפקה בעצמה בזה אם הוא בזה האופן או בזה האופן לכך אמרה אלי בים ואלי בסיני כי ידוע מ"ש חז"ל בשרה שאמרה אחרי בלותי היתה לי עדנה ואדוני זקן והשם אמר למה זה צחקה שרה ואני זקנתי היפלא מה' דבר וכו' והרגישו חז"ל בשינוי הזה ולמדו מכאן שמותר לשנות מפני דרכי שלום ובדרך פשוט יש לומר כך דעיקר תמיה יש כאן על שרה איך עלה בדעתה לצחק שלא יהי' לה בנים בשביל זקנותה או זקנת אישה היד ה' תקצר ח"ו ואם אברהם שהי' טפל לשרה בנביאות כמאמר חז"ל איך יעלה על הדעת לומר שנסתפקה ח"ו ביכולת הבורא אשר ברא עולם ומלואו ולא יהי' סיפוק בידו ח"ו ליתן לאשה זקנה הריון מבעל זקן ולכן נראה כי אמרו חז"ל בים נגלה הקב"ה לישראל כגבור לוחם מלחמה ובמתן תורתינו הקדושה כזקן יושב בישיבה ופי' האר"י ז"ל כשהקב"ה עושה נס נפלא מהטבע מראה עצמו כגבור כובש הטבע ומשדדו לכך בים שעשה נס נפלא מהטבע הגלה עצמו כגבור אבל בעשותו נס דרך הטבע מראה עצמו כזקן ולכך במתן תורה שהי' בטבע הרא' עצמו כזקן ובזו יובן כי שרה ידע' כי יש ביד ה' לעשות נסים רק חשבה כי זה לעשות איש ואשה זקנים בימים יולידו בן הוא נס נפלא מחוץ לטבע וא"כ צריך הקב"ה להיות נגלה כגבור ולא כזקן והיא בנבואתה ראתה השם כזקן ולזה אמרה אחרי בלותי וכו' ואדוני זקן כינוי להשם זקן אני רואה אותו כזקן ואיך יתכן נס כזה ועל זה השיב ה' ואמר למה זה צחקה שרה לאמר וכו' ואני ר"ל מדבר על עצמו שאני מתדמה כזקן ולכך היא מיאנה להאמין בנס זה אין זה שאלה כי היפלא מה' דבר זהו אצל השם בעל היכולת בנס דרך הטבע לכך אני נגלה כזקן. ואון לדברי מצאתי ברבה ואני זקנתי מצינו שהקב"ה נקרא ואני וכו' ע"ש וזה כמבואר וא"כ אסתר שהתפלל' למה עזבתני ובקש' מה' לעשות לה נס ולא ידעה אם הוא נס נפלא או לאו כנ"ל ולכך בממ"נ אמרה אי הוא שלא כדרך הטבע אלי בים ששם נגלית כגבור עושה נס שלא כדרך הטבע ואי הוא בטבע אלי בסיני ושם נגלית כזקן בדרך הטבע אף עכשיו עשה אתנו כדרך הטבע ולמה זה עזבתני. במדרש והיום הזה תאמרנה שרות פרס ומדי היום גורם אלו היה שאר ימים לא דיבר כן והוא לכאורה תמוה אמנם מבואר במדרש הובא בס' מנות הלוי כי ישראל עשו אבל צום בכי ומספד שק ואפר ששה דברים נגד ששה ימים שנהנו מסעודת אחשורוש והקשה המחבר הנ"ל הא עשו משתה ז' ימים ותי' בדוחק ונראה לפ"מ שכתב מחבר הנ"ל בשם רוקח כי ק"פ ימים שעשה אחשורוש הי' חדשי קיץ כי כתב ימים רבים מלת רבים מיותר כי כבר כתב ק"פ ימים אלא פירושו ימים גדולים שהם ימי קיץ והנה ו' חדשים מניסן ועד תשרי הוא רק קע"ז ימים שג' חדשים מלאים וחסרים א"כ לא נשלמו הק"פ יום עד ג' בתשרי ואח"כ כשעשה עוד ז' ימים יום השביעי הי' ביום הכפורים וח"ו לישראל קדושים הם שיאכלו ביה"כ ולא נהנו מסעודת של אותו רשע רק ששה ימים והנה ממוכן הוא מוכן לפורעניות והוא המן ושטן באמת כנודע אמנם אז יצא טובה מאתו כי היה ביה"כ ואז השטן כולו טוב ומטיב לישראל כנודע ולכך אמר והיום הזה היום גורם ונכון כי הי' יום רצון לה' וגם אויביהם ישלימו אז אתנו ולזאת יש לשמוח בפורים כמו ביה"כ פעל אתנו נסים ונפלאות ומי שהרא' אותנו בנקמת המן המרא' השני שראה דניאל הוא יראה אותנו בשאר נחמות. ואמרו בגמרא דמגילה דף ג' וראיתי אני דניאל לבד את המרא' והאנשים שהי' אתי לא ראו את המראה אבל חרדה גדולה נפלה עליהם וקאמר הגמרא מאן אינהו אנשי' חגי זכרי' ומלאכי אינהו עדיף מיני' ואיהו עדיף מנייהו אינהו היו נביאי' ואיהו לאו נביא ואיהו עדיף מנייהו דאיהו חזי ואינהו לא חזו ופריך הגמרא וכי מאחר דלא חזו מ"ט איבעת ומשני מזלי' חזי ע"ש ויש להבין ממאי דהיו אנשי נביאים דלמא היו שאר אנשי' ממשמשי דניאל ואם קבלה נקבל וגם מאי קמ"ל בזה דאיהו עדיף מיני' וכי אחותם אנו מבקשים להכיר במעלות של כ"א ואחד ואף גם האיך יתכן לומר שהם עדיפי והוא עדיף זה א"א לומר בממ"נ או שמעלתם עדיף או שמעלתו עדיף וגם מה שייך הקו' וכי מאחר דלא חזי מ"ט איבעת לכאן בל"ז ה"ל להקשות על המקרא ובאמת אין זה קושיא וכי פליאו' זמן הזה לבד מצינו בנביאים הלא כהנ' מצינו הרבה שהי' כן בקרא אמנם שקשי' לי' להגמ' מאי קמ"ל והאנשי' אשר היו אתו לא ראו המראה פשיטא בכל הנביאים ובעלי רוה"ק הם רואים ומשיגים במראה הנבוא' עומד או נופל כמ"ש הרמב"ן והעם אשר אתו אינם מרגישים דבר והוא לבדו משיג השפעת רוה"ק ואין איש אתו וזה השאלה מגמ' מאן נינהו אנשים שנא' במקר' והוצרך להודיע' שלא ראו מה חידוש הוא כנ"ל ומשני הש"ס חגי זכרי' ומלאכי וטובא קמ"ל כי מקדם אינהו עדיף דהיו נביאים עכשיו איהו עדיף מדחזי והם לא חזו ועל זה פריך הגמ' דלמא לא בא הכתוב להודיע פלא שהם לא ראו רק להודיע שאע"ג שלא ראו מ"מ נבעי' וז"א מגדר הטבע כי מאחר דלא ראו מ"ט איבעת ומשני הגמרא זה הוא מגדר הטבע אעפ"י שאינהו לא ראו מזלי' חזי וע"כ כוונת הכתוב להודיע מעלת דניאל כנ"ל זה מהשכל אבל באמת למה השיגו דניאל והם לא ראו הענין כך מה שידוע בענין קץ לבי לפומי לא לגלי מה שייך בשם ב"ה הל' לפומ' לשון פה הוא כך הנביאים המה בסוד פה כי הם שלוחים מעם ה' לפרסם ברבים לכך נקראים נביאים לשון ניב שפתים ולנביאים לא נגלה אבל לחכמים שמשיגים בחכמת עליון היו משיגים הקץ וזה לבי לפומי לא אגלי ולהיות כי הקץ נגלה אצל דניאל שהי' בסוד חכם ומשיג בחכמת עליון אבל הם שהיו בסוד פה לא נגלה להם הקץ להיותם נביאים ולבי לפומי לא לגלי וזהו הואיל והוא עדיף מינייהו שהם רק נביאים ולכך הי' דניאל עדיף שהשיג הקץ ולא הם להיותם נביאים אמנם למה הסתיר ה' הקץ והטעם היותו לזמן ארוך ויתייאש ח"ו בגולה ברוב שעבוד ושמדות אמנם כאשר נסתר בכל עת שיהי' צרה לישראל המה ינחמוני לומ' הוא חבלי משיח והגיע' ימי פקידה כי פקד ה' את עמו עבור זה עומדים בנסיון ולכך נאמר כי המה לא ראו בנבואה את הקץ הרגישו שהוא לזמן ובין כך יסבלו ישראל בעו"ה צרות רבות ורעות ולזאת נאמר אבל חרדה גדולה נפלה עליהם לאריכת הגלות וצרות ישראל גלל כן בכל שמחתינו ראוי לזכור חורבן בית תפארתינו:
<b>שמעו</b> נא נבוני עם וחכמים אשר בחר ה' בנו מכל עם אל נא תהי' קריאת המגילה בעיניכם כדורש ספר זכרונות וספר קורת אבותינו בכל התלאות אשר מצאם אשר אין בו אלא הגדת המעשה וסיפור דברים וכי בשביל זה הי' אזהרה לקרותה פעמיים ות"ל כולנו יודעים המעשה ההוא עד אשר קמו הנערים ויצחקו לעשות כמתכונתם זה בכה וזה בכה אמנם רב מהתועלת אשר נמשך ממנו מלבד סודות רבות שיש בו והפליגו בעלי חן וסוד לדבר בזה המגילה ולהכי נקראת מגילת אסתר שיש בו סתרים וסתרי מעשה בראשית למאוד וגם יש בו לבוש למוסר בענין ישראל ושטן כאשר לפנים בימים נוראים בימים שבין כסא לעשור העבר דרשתי ברבי' ואזניכם שמעו מה גדלו ומה עמקו דברי המגילה ההוא אף גם יש ללמוד ממנה דברים רבים למוסר והנהגת אדם אשר יעשה וחי בהם ובגמ' אמרינן שנסתלקה השכינה מאסתר אמרה שמא אתה דן שוגג כמזיד ואונס כרצון שמא בשביל שקראתיו כלב חזרה לקרותו אריה וכו' מזה יש ללמוד תוכחת מוסר מאחשורוש צורר ישראל וביטל ביהמ"ק מישראל וכתב דת לאבד זכר מישראל ושמח באבדם ושתה יין ושאר דברים ובכל זה חשבה אסתר לחטאת מה שכינהו לכלב מה נעשה אנחנו בעו"ה שיחה בפי הבריות אחד לחבירו יאמר עשיר לעני והנכבד בנקלה מה איכפת לי בכלב הזה עד שבעו"ה עשירים עם הארצים יאמרו על ת"ח זהו כלב וכדומה אוי לנו כי חטאנו לה' בדבר שפתים אך למחסור על עם קודש בני אל חי אשר נשמתם ממחצב אל ונשמת שדי בקרבנו ואב אחד לכלנו וכנה אותו כלב וחז"ל אמרו המכנה שם רע לחבירו וזהו רגיל אצלנו שותא דבריות בהרגל מבלי שם על לב שום חטא ועון בזה ואם בשביל מה שאמרה בשביל שקראתיו כלב נראה דיש לו טעם דאמרי' בגמ' דסנהדרין והא אסתר פרהסיא הוי ואיך נבעלת לאחשורוש ומשני אסתר קרקע עולם הוי והקשה ר"ת הא הוי ג"ע וג"ע אפילו בצנעא יהרג ואל יעבור ותי' התו' דביאת העכו"ם אינו חשיב ג"ע דחשיבי' כבהמה דכתיב אשר בשר חמורים בשרם וזרמת סוסים זרמתם התוס' הקשו במה דאמרינן אתם קרוים אדם ולא עכו"ם קרוים אדם הא אמרי' אלה המצות אפילו נכרי שעוסק בתורה הרי הוא ככ"ג כו' ובאמת י"ל בישוב קושי' התוס' בודאי נכרי שאין מאמין ביחוד השם כי הוא היוצר ומשגיח בתחתונים זהו אינו בגדר אדם כלל וע"ז נאמר אין עכו"ם קרוים אדם ומזה דברו כל הנביאים כי היו עכו"ם כופרים בה' ואומרים לעץ אבי אתה אבל נכרי שעוסק בתורה הרי מאמין בבעל מ"ת שהוא ה' ומאמין שלו נתכנו עלילות ומצעדי גבר ויש שכר ללומדי תורתינו זהו בכלל אדם וא"כ לפ"ז הנבעלת לנכרי כזה הרי הוא בכלל אדם והוי כג"ע אבל הנבעלת לנכרי כופר בה' לבהמה יחשב ואין ביאתו רק כבהמה כמ"ש בהנ"ל ואמרינן בגמ' הכלב מכיר את קונו וא"כ אם אחשורוש הי' מכיר ה' כמו מלכי פרס הקודמים שאמרו ה' נתן לנו כל הארצות מי בכל עמו וכמו שהודו לדניאל אלהיך ישזבינך יתכן עליו שם כלב היותו מכיר קונו אבל אם הי' כופר בה' כשאר עכו"ם עובדי תוהו לא יתכן עליו באמת שם כלב וזהו כונת אסתר באמרה שמא אתה דן על אונס כרצון קשה פשיטא דלא שייך בג"ע אונס ויהרג ואל יעבור וצ"ל כתי' ר"ת דביאת עכו"ם לא יחשב ג"ע דאינם בתואר ותורת אדם כלל וע"ז אמרה שמא על שקראתיו כלב א"כ הודתי בעצמי שמכיר בקוני וא"כ ה"ה בתורת אדם וא"כ אף אונס בגדר עונש כי יהרג ואל יעבור ולכך אני נענש חזרה לקרותו ארי' שמולך מעצמו ואמר מי אדון לי וכן הוא אחשורוש שכפר בה' וחשב מי אדון לו וזהו שמולך מעצמו שדרשו חכמינו ז"ל הרצון שחשב שאין על גבי' מלך והוא לבדו יחיד במלוכה ואין ה' הממליך מלכים וא"כ אינו בתורת אדם כלל הביטו וראו כמה דקדקה צדקת הלזו במעשיה ואמרינן בגמ' ביום השלישי ותלבש אסתר מלכות מלמד שלבשתה רוח הקודש ופי' תוספ' ביום השלישי כנגד תנ"ך או כהנים לוים וישראלים ויש להבין למה העמידו תוספת דבריהם דוקא בהאי קרא גם על פסוק זה צומו עלי שלשת ימים ה"ל לתוס' ליתן טעם הנ"ל ונראה לי דלכאורה יש ליתן טעם למה דוקא ביום ג' כי ודאי אסתר היתה מפקפקת מתחלה לכנוס עצמה למלך כי מקדם באונס ועכשיו ברצון רק מרדכי אמר עד מתי תמתין אולי לא תהי' נקראת למלך בזמן ארוך וכי בין כך יהיו ישראל בצרה כאמרו מי יודע אם לעת כזאת הגעת למלכות אך קשה תינח מחמת ביאת איסור א"א או נכרי כי לא סגי בלאו הכי אבל הלא הי' כאן עוד איסור חמור באסתר דאמרינן ותתחלחל המלכה שפרסה נדה ונדה הנבעלת לאיש הן יהודי או א"י ה"ה בכרת ואם כן איך תעבור אסתר בשט נפש כרת במקום שיש לה לתקן כי מה בכך אם תמתין שבעה ימים עד טהרה מטומאתה ואז תכנס למלך ומה הנחיצה גדולה באיזה ימים הלא היה כמעט זמן י"ב חדשים וצריך לומר בדוחק כי ידע מרדכי כי ימים אלו ימי פסח ט"ו וט"ז מסוגלים לישועה לישראל ועת רצון לה' אשר פדה מיד צר ולכך הקפיד שתכנס דוקא בימים אלו וזהו דייקא לעת כזאת הגעת למלכות ויותר נראה כי הרי אסתר מחמת חרדה פרסה נדה שלא בעונתה כנ"ל ואם כן היה בימי זיבה ואין לה רק לשמור יום אחד ולכך ביום שני לא נכנסה כי אף שלא ראתה הלא כל היום צריכ' להמתין שמא תראה ותסתיר ודעת ב"י בה' נדה אפילו מהתורה אסור אמנם ביום ג' שכבר טבלה ומותרת ואין כאן איסור נדה וזהו טעם הגון דביום ג' נכנסה ולכך צומו ג' ימים כי כוונה לכנוס ביום גימ"ל והנה המהרש"א דייק באמרו ביום גימ"ל ותלבש אסתר שלבשתה רוה"ק מה שייך שלבשתה רוה"ק ביום ג' הלא מקדם היה רוה"ק אצלה ע"ש ולפי הנ"ל ניחא דודאי בימי נדה דהוא ימי סאבתה אל הקודש ואל המקדש לא תבוא כי הוא מסאבה למאוד עד שאפילו או"ה הקדמונים נהגו בו ריחוק כנודע כמ"ש ברחל דרך נשים לי וראיי' נדה מזקת א"כ פשיטא סילק רוה"ק ומה לכהן בבית הקברות אבל בשעה שנכנסה היתה טהורה אך לפ"ז ל"ל דהי' בימי זיבה ושומרת יום כנגד יום ודאי אסתר טבלה עצמה ביום שני כי טבילה בזמנה מצוה כמבואר בגמ' בשמעתי' דטועה רק דהיא אסורה לשמש כל היום שמא תראה ותסתור אבל קמי שמיא גלי' דלא תראה עוד דלולי ראתה באמת ביום ב' א"כ בג' לא הי' אסתר רשאי להבעל שמא תראה ותסתור וע"כ דלא ראתה א"כ ה"ל לרוה"ק ללבוש ביום השני ועל כרחך צריך לומר דבאמת נדה גמורה היתה והא דמיהר' לכנוס כמש"ל משום ימי רצון ורוה"ק מ"מ לבשה כי הוא ברוב רחמיו שוכן בתוך טומאתינו לבל יבא צר לצער אותנו ואם כן שפיר קשה למה דוקא ביום ג' כי מהא דאמרינן שלבשה רוה"ק ביום ג' מוכח כנ"ל דהיתה נדה גמורה ולא שומרת יום כנ"ל והקשו תוס' שפיר אם כן למה ביום ג' ודוקא על אותו פסוק קשה כי מזה מוכח שהיתה נדה גמורה והוצרך תוס' לתירוצו כנגד תנ"ך או כנגד כל"י ודו"ק שמעו נא גוי קדוש אשר קדושתנו בהתרחק מעריות וביחוד לבל יקרב אל הטמאה זכאי חולקיכון קדושי עליון אשר משמרים עצמם מאשה נדה אפי' בנגיעה ושיחה ופרישות ואיש העובר על זה הוא מותעב בעיני הבריות ברוכים אתם לה' ומחניכם יהי' קדוש אבל למה תפסתם החבל במקצת אשר יזהר איש מאשתו הנדה בכל מיני הרחקות ובתולה נדה יבוא המיועד לה הנקרא חתן אל הנערה הנקראת כלה והיא נדה לא טהרה מטומאתה והוא יחבקנה וישק לה אין אומר דבר ואדרבה כל אשר לא יעשה כן הוא בחזקת כסיל ושוטה וידברו אתו אביה ואם הנערה וכל רעי' בפנים זועפות כאלו אינו יודע נימוס עולם או לבבו חלק ממנה וכהנה דברי שטות ומחלת לב אוי לי אמי כי ילדתני הפרצה הזאת בדור הזה וכי יש חילוק בין אשתו נדה או בתולה נערה פנוי' הלא הכל באיסור כרת מבלי הבדל ואם כי לפי דעת הרמב"ם וסייעתו וכן פסק הש"ע בהדיא אם יאמר חבוק ונשוק לנערה נדה או מות חמות חייב אדם למסור עצמו להריג' טרם יעשה כזאת כי היא בכלל ג"ע אשר קימ"ל יהרג ואל יעבור וכמה הפליג הרמב"ן להחמיר ברופ' אם מותר למשמש לאשתו נדה בדפק במקום סכנה ואין שם רופא אחר ודעתו להחמיר דהוי בכלל ג"ע יהרג ואל יעבור ואפי' המתיר ס"ל הטעם דאין כונתו לקריבה וחיבה רק להבחין החולי ולדעת סיבתה אבל זולת זה כ"ע מודים דהוא עומד במקו' סכנת נפשות היש תירץ ואמתלא בעולם בד"ז ואם יתלו עצמן במנהג קדמונים מלבד מה שייך מנהג נגד תורת ה' והמפקפק בזה הוא מין רשע ואפיקורוס ודבר ה' בזה אף גם בדורות הקדמונים היו נוהגים להשיא בתם בקטנה ורכה בשנים אשר לא הגיע זמנה לראות ולא ראתה ולית כאן חשש נדה לכל הפחות אבל בזמן הזה אשר רובם ככולם בוגרת ולהם אורח כנשים אם כן מה נאמר ומה נדבר באיסור נדה כזה מלבד גירוי יצר הרע בקישוי עצמו לדעת מוציא ז"ל בעו"ה אף כי איסור כזה האמור בתורת משה להדיא והוא לאו שלוקין עליו כמ"ש הרמב"ם בה' איסורי ביאה מי הוא איש חכם ונבון וידע לומ' תירוץ ע"ז או איזה דרך היתר יאמר לי אולי יתיישב בזה דעתי למקצת כי מאוד לבבי הומה על עון כזה הנפרץ בישראל ועושה ממנו נימוס וסדר ואין שם על לב ויותר נעכר כאבי כי ימים המיועדים לקדושה ותהלות ה' פורים וחנוכה מועדים חגים ושם קדוש משרה קדושתו ורוחו ממרום על עם קדשו אז יוסיפו לחטוא וכאשר יפקד אז מושב החתן אצל הכלה יבוא אליו בחשאי אצל משפחתו ונקה לא ינקה בנטירת שנאה תעורר מדנים הוי כאשר במסיבת המלך מלכו של עולם בימים קדושים כאלו נרדי נתן ריחו הסריח חכמת סופרים ודודי' נתנו ריח ועל פתחיהם כל בוגדי' וישב אל הנערה למען חלל קדוש ישראל הביטו וראו מאשר אזניכם ישמעו מאשר ספרו לכם מעון אבותינו מאשר מעלו מעל בה' ויעבדו אלהי נכר אשר הוליכו אבות בניהם לשרוף באש ואמר הנביא האבות בעצמם מלקטים עצים לשרוף בניהם ונשים מבכות ולבל יכמרו רחמים עליהם הביאו תופי' ומחולות לבל ישמע קיל הנער באשר הוא שם וגלל כן נקרא הגיהנם תופת ידעתי כי יחשבו לדבר עליהם כי קלקלו השירה למאוד וכן לא יעשה ותחרק שן למלי ותאמרו הלואי שיהי' לפנינו לנקום מהם נקמת ה' ולהכות באגרוף רשע המשל עליכם ימשול עם ה' הלא תוסיפו סרה יותר מהם כי הם הרגו בניהם ושרפם מיתה זמנית ואש מכבה כרגע אחת כאשר יבוא האש בקרב הנער ומת ואין לו שום כאב מאש כלל ואתם שורפים בניכם ובנותיכם באש בגיהנם אש עד שאול תוקד אש אבדן שריפות נשמה וגוף קיים שריפת נצחיי והאבות ואמות מלקטים עצים כי הכינו טבח יום מטבח לשחוט בניהם ובנותיהם ויערכו שלחן מכל מגדים ומעדנים ויקראו לחתן וכלה ויאמרו יקומו הנערים ילדים אשר אין בהם מום מעבירה ת"ל ולהן כח לעמוד בהיכל מלך מלכו של העולם ויצחקו לפניהם בחיבוק ונישוק וכדומה מקריב' ג"ע ואם הבנים שמחה כחנה ושבעה בניה כי תאמרו לאברהם אתה שחטת בן א' ואנו שוחטים ילדים הרבה בחורים וגם בתולות יעשו תופים ומחולות ושעירים ירקדו שם ושמה הרגיעה הלילי' ושמה קוננו השטן וכת דילי' משמה עלה שאשם ותעל צחנתם ובעו"ה ימותו בלא חכמה כי אף יזקינו לא יתוודו על עון כזה שעשה בימי היותו חתן שעלץ בנערה בחיבוק ונישוק כי במה נחשב אצלם ואתם עם ה' יאמרו נא היש בכם אחד שהתוודה בי"כ על עון זה שעשה בימי היותו חתן שעלץ בנערה בחבוק ונישוק איסור נדה הוי גוי אכזרי ישכחו ולא יחמלו חבלי יולדתם ומה אעשה לה ביום הזה הבנים בני ובנות בנותי נפשי הומה עליהם ומתאבל אבל יחיד לכן מכאן והלאה אראה אי"ה לגדור גדר בזה בכל יכולתי ולא אהיה מרשה לכתוב קשור התנאים עד שיתנו שניהם תקיעות כף לבל יגעו זה בזה יד עד חתנותם ועל זה אמר קהלת עת לחבוק ועת לרחק מחבק ולהכי נקראים דברי תנאים וברית דברים שכורתי' ברית לאלהי נכר לעבור על מצות השם כל ימי קישור תנאי':
<b>לכן</b> הירא וחרד לדבר ה' יפן לקול דברי וישמע ואל יחוש שיצחקו עליו צעירים ויאמרו זה חסיד שוטה הטוב אתה מזה מאבותך וכהנה דברים כי טוב לו שיהיה שוטה כל ימיו ואל יהיה רשע לפני מקום ראו מרדכי שלא חנף להמן מלהשתחוות לו ובלתי ספק שהרבה היו באותו דור שגזמו עליו כי הוא זה היה לסיבת גזירות המן ומה לו להכניס עצמו בזה ואסור להתגרות ברשעים ומותר להחניף להם וכהנה מדברים אשר בעו"ה הן צרעת ממארת בדור הזה אשר חכמי הדור ובעלי יראה רואים כל פרצה מבעלי זרוע ויד רמה וכהנה מהמונים עם ושותקים ואין איש שם על לב לקנא קנאת ה' צבאות כי אומרים מותר להחניף ואין בנו כח להעמיד הדת על תלה וכהנה תירוץ ואמתלא תפל בלי מלח ושארי תירוצים לא ננעלו אמנם הלא אלהים יחקור זאת כי הוא יודע תעלומות לבם כי רואה אני אם יש איש אלם נוטל ממונו של איש לא ישתוק ולא יחוש מפחדו ומהדר גאונו ויהמה עליו כארי וככפיר ובחוץ ידבר לפרסם ברבים כדי שיקומו לעזרו ולהצילו מעושקו אבל ברואו כי איש אלם גוזל חבירו או עובר עבירה שבינו לבין המקום אשר בעו"ה עי"כ העבירה מתפשט ופרחה בכל העדה ומכה מהלכת היא אז יתן לפיו מחסום באמרו גם במדעך אל תקלל עשיר אולי עוף השמים יוליך את הקול ובעל כנפים יגיד דבר הוי וכי לא תהא תורה שלמה שלנו המאשרת לנו ומשלמת אותנו לחיי נצחיי וזה חלקינו מכל עמלינו ככסף בטלה אשר אין בו רוח חיים שלכם לא כן עשה מרדכי שם נפשו בכפו לקנאת ה' צבאות חזי מה עלתה בו גאות לבש מה נהדר היה בצאתו מלפני המלך אחשורוש מה רב טוב הצפון לו לע"הב וקנה שם טוב לעצמו ולעמו עד סוף הדורות ויגידו בעמי' כבודו כי מגילת אסתר קימו וקבלו כל העמים ואיתא במדרש על הפסוק ומאמר אסתר קים ונכתב בספר מאמר אסתר קים שנקראת המגילה על שמה ונכתב בספר איזהו ספר הוי אומר ספר תורת משה וצריך ביאור אמנם יובן למה באמת נקראת המגילה מגלת אסתר ולא מגלת מרדכי הלא שניהם כתבו המגלה אבל ידוע מאמר הגמ' במשה רבינו בשביל שנתן נפשו על התורה נקראת על שמו והנה כאן אסתר מסרה נפשה שנכנסה למלך אשר דתו היה למות הנכנסים וגם מרדכי מסר נפשו שלא השתחוה להמן וסכן בנפשו אמנם ידוע מ"ש המפרשים טעם למה לא נכתב בתורה ענין הנס מאברהם שניצל מכבשן אש בימי נמרוד ובא בתורה רק ברמז ותירצו כי אין ללמוד הימנו כי שלא כדין עשה שהכניס עצמו לזה לשבר צלמי עכו"ם ועי"כ קרה לו נפילת הכבשן ודי שלא היה עובד ע"ז וא"כ אף במרדכי מה הכניסתו לתגר זו להתגרות בהמן היה לו להחביא עצמו בראותו המן מרחוק או לבקש מהמלך רשיון לילך לעיר ומדינה אחרת ולילך לירושלים כי שם ישבו נביאי ה' ולפ"ז אין מסירת נפש מרדכי כל כך כמו מסירת נפש אסתר שהיא היתה מוכרחת למסור נפשה להצלת נפשות מישראל ולכך נקראת המגלה על שמה וזהו כוונת המדרש ומאמר אסתר קים שנקראת המגלה על שמה וקשה באמת למה ולא על מרדכי וקאמר ונכתב בספר ופירש המדרש תורת משה כי מסירת נפש אסתר נכתב בתורה כי ראוי ונכון להצלת נפש אבל ענין מרדכי לא נכתב בתורה כי התורה העלימה מסירת נפש מאברהם לבל ילמדו הדורות הבאי' ואף מרדכי כמוהו שאין נכתב בתורה שיעשה כן ולכך לא נקראת על שמו:
<b>אמנם</b> באמת מרדכי מסר נפשו בשביל לתקן חטא אבותינו שהשתחוו לצלם נ"נ ולא עשו כמעשה חנניה מישאל ועזריה כמבואר בגמרא דמגילה דלכך נתחייבו כליון ח"ו בשביל כך ויש לדקדק במה דאמרינן מה ראו חנני' מ"ו למסור עצמן לכבשן אש ואמרו שדרשו ק"ו מצפרדעים ועיין בתוס' שנתחבטו הלא הוא בכלל יהרג ואל יעבור יהיה הפירוש איך שיהיה מעולם לא היו חמ"ו משליכי' עצמן לכבשן אש לולי ק"ו מצפרדעי' וא"כ קשה המוני עם שלא ידעו הק"ו ההוא ולא למדו היטב כמו הצדיקים גבורי חיל למה יענשו אמנם הענין נראה ליישב קושית התוס' דפירוש בגמרא כך דאמרינן כך חנני' בן תרדיון שאמרו לו אף אתה פתח פיך שתכנוס בך האש אמר מוטב שיטלנו מי שנתנו בי ואל אחבול בעצמי וכתבו תוספת בשעת שמד נהגו להקל לשחוט בניהם ובנותיהם מפחד שח"ו יעבירו אותן על דת ואמרינן במדרש אך דמכם לנפשותיכם אדרוש יכול כחנני' מ"ו וכו' וצ"ל דגם הם הי' להם פחד אולי יכו אותן ויעבירו אותן על דת כמאמרם אלו הוו נגדי לחמ"ו הוו פלחא לצלמא כי היו מפונקים מנוער מזרע מלוכ' ואין להם כח לסבול יסורין לכך בהגיע' לכ"א מהרו והשליכו עצמן לכבשן אש ולא המתינו עד שהשליכו אותם הגוים לכבשן אש כדי לפטור מידי נ"נ לבל יתעולל בהן בהכאות ולא עשו כמו רחב"ת הנ"ל וכן מורי' פסוקי דניאל כי אנשים ההמה אשר קרבו לכבשן להפילן נשרפי' מחום השליכו עצמן לכ"א לקדוש השם וזהו מה ראו חמ"ו שהשליכו עצמן לכ"א ולמה לא המתינו עד שהשליכו אותן ע"ז קאמר דלמדו קל וחומר מצפרדעי' עלו מעצמן בתנור אף כי המה בעלי דת ומדעת עשו כן אבל אלו השליכו אותן אין כאן שאלה פשיטא יהרג ואל יעבור ולכך נענשו ישראל שהשתחוו ולא עמדו בנסיון הביטו וראו על שלא עמדו בנסיון מה הגיע אליה' אח"כ שכלה ונחרצה הדת ח"ו להשמיד' לולי מרדכי בחיר ה' אשר עמד בפרץ רק להבין מה ענין השתחוות לצלם שנעשו בימי אחשורוש ולא בימי נבוכדנצר תכף או דור אחריו בימי בלשאצר וכורש ומדרש אמר מפני מה נתחייבו ישראל כליון שנהנו מסעודת אחשורוש ועוד מפני שהשתחוו לצלם של נ"נ וכן אי' בגמ' דמגילה וענין באמת כך כי בזוהר הקשה איך השתחוה יעקב לעשו שהי' אדם בליעל דמרכבה טמאה ותי' והוא עבר לפניה' השכינה עברה לפניו והשתחוה יעקב לשכינה ועשו טעה וחשב דהשתחוה לו ומבואר במד' והובא בס' מנות לוי כי בצלם אשר הקים נ"נ הי' ציץ הקודש עליו מבהמ"ק פתוחי חותם שם הוי"ה ב"ה וב"ש ולפי זה היה ענין ישראל כי תפסו ענין יעקב אביהם כי השתחוו לציץ הקודש אשר עליו שם ה' ולא לצלם ח"ו אבל נ"נ טעה וחשב שהשתחוו לצלם אך באמת מאז שנפל הציץ לבין האומות וליד נבוכדנצר גם קדושתו חלף והלך לו ודרשינן בגמרא ובאו פריצים וחללוהו כיון שנפל ליד פריצי' נתחלל וא"כ אזלה קדושת הציץ ושם שעליו ולא היה להם להשתחוות לו. והנה כולם תמהו בשביל שנהנו מסעודת אחשורוש יתחייבו כלי' מה עון מיתה יש בזה דעון לאו ותירץ משום דשתו מכלי קודש וקיי"ל הזיד במעילה במיתה והן מעלו בכלי קודש אך הא ניחא א"א דליכא תו עון מעילה כי באו פריצים וחללוהו כיון שנפל ליד בבל ופרס ובזה אתי שפיר דבממ"נ נענשו עכשיו דמקדם בימי נ"נ לא היה לעונש' כי יטענו שהשתחוו לציץ כנ"ל ולא ס"ל הך דרשה דבאו פריצים וחללוהו אבל עכשיו שנהנו מסעודות אחשורוש ושתו מכלי קודש דבהמ"ק ממ"נ אם אתם דורשים באו פריצים א"כ יש כאן עונש שהשתחוו לצלם ואם אין אתם דורשים באו פריצי' א"כ אליהם העונש ששתו מכלי בהמ"ק לכך בממ"נ נגזר עליהם העונש כך י"ל אבל יש עוד פנים בזה כי ישראל שאוכלים בסעודות אחשורוש ח"ו לומר שעברו על לאו דאורייתא באכילת טריפות אבל עברו אסורא דרבנן שתיי' יין נסך בישול עכו"ם בשר שנתעלם מן העין כי איך אפשר לראות ולהשגיח ברב משתה לרב העם הזה וכהנה יתר מאסורא דרבנן מבלי לאכול עם העכו"ם ולהתערב עמו ולכך היה עונשם חמור כי החמיר הקב"ה בשל סופרים יותר מד"ת והוא בכלל חוויא דרבנן דלית בי' אסותא ולכאורה נ"ל במה שאמר רשב"י דלכך נתחייבו כלי' שהשתחוו לצלם ושאלו תלמידיו וכי משא פנים יש בדבר דמה קושי' הלא אין לך דבר שעומד בפני תשובה והלא בימי מרדכי הרבו להשיב בכי צום ושק ליהודי' הוא תכלית התשובה אמנם אמרו בגמ' אמרו מ"ה לפני קב"ה כתבת בתורה אשר לא ישא פנים ואתה נושא פנים לישראל כדכתיב ישא ה' פניו אליך והשיב כתבתי בתורה ואכלת ושבעת וברכת והם מדקדקין עד כזית וכביצ' הרצון הואיל שהם מדקדקין ומוסיפין להחמיר על ד"ת דתוספת קדושה והולכים לפנים משורת הדין אף אני נושא פנים ונשיאת פנים הוא בתשובה כמ"ש המתרג' ישא ה' פניו בתיובתא וכן אמרינן בגמרא דנדה ע"ש ולפ"ז כשישראל מקיימין גזירות וגדרן של סופרים יותר ממה שכתב בתורת משה אז אף הקב"ה נושא פנים להם בתשובה והגמ' בואכלת ושבעת וכו' חדא מנייהו נקט שהחמירו בד"ס יותר מד"ת אבל לולא כן אינו נשיאת פנים בתשובה ועיקר תשובה בחרטה ובתום לבב ובלי ספק מאז והלאה תיכף שהשתחוו לצלם נתחרטו ישראל ובפרטות כראות הנס דחנני' מ"ו ובאו עכו"ם וטפחו על פניהם כמבואר בגמרא וא"כ היה מקום לחול התשובה אבל כאן בימי אחשורוש שנהנו מסעודות אחשורוש ולא שמרו ד"ס וחז"ל רק כפי תורת משה א"כ ננעל דלת התשובה בפניהם כי אז אין הקב"ה נושא פנים ולכך נענשו שהשתחוו לצלם כי התשובה לא היה מהני אותן ע"ד שלא שמרו ד"ס וחזיתא מוכיח וא"ש וזהו נמי שאלת תלמידים וכי משא פנים יש בדבר דהרי אין כאן נשיאות פנים מה' ולמה באמת התשוב' ביטלה הגזיר' והשיב כי העון לא היה אלא לפני' וכו' ע"ש:
<b>הביטו</b> נא וראו כמה גורם עון ביטול סופרי' שמעכבת התשובה ובעו"ה כבר דרשתי כי הרבו המתפרצים באיסורא דרבנן יי"נ בישול נכרי וכדומה חלב שחלבו נכרי ואין ישראל רואה ועיקר הוא התערובת עם רשעים וחז"ל הרחיקו מאוד מהם סורו טמא קראו למו וביחוד אסור לשמוח בשמחת' וזהו מאמרם שנהנו מסעודתו של אותו רשע כי אפשר היה להם תירוץ שהוצרכו לילך מפני ציוות המלכות שקרא כולם למשתה לבל יעליל עליהם כי יהודים אבלים ביום שמחתו ומצערים בגדולתו ואם כי הרעו ואכלו אין זה אלא לתאבון ויצר לב האדם רע ולא בתענוג והנאה אכלו בזה אין העון כ"כ אבל במה ששמחו בסעודתו ונהנו הוא סעודה של רשע ועתידי' ליתן דין וחשבון ועל ידי זה לא באה הישועה לישראל כי הי' להם להיות בלב נשבר וככפא' שד ולבכות בחדרי' ולבם דוה וחלל על שבר בת ציון ולא להיות שמח וטוב לבב ולשמחה מה זו עושה הנם ככל המוני גוים מתיאשי' מן יום פקודת ה' ולא נחלו על שבר בת ציון וזהו מהמרי הגדול ועון מר וקשה וזה דייקא שנהנו מסעודתו של אותו רשע וזהו יותר קשה מעבירות אכילת דברים איסורים כי זהו מהחמד' וממקום טנופת בא ולמקום טנופת ילך אבל זהו מקנין מדות רעות בנפש השמח בשמחת העכו"ם אשר ששו ושמחו במפלת ישראל ח"ו וחשבו כי רחוק מאתו הישועה וידבר על לבם וינחם ח"ו וזהו כונה במה שבא במד' ובסליח' מרע"ה שאל לאליהו באמרו לו כי נחתו' אנו בימי המן גזירה על ישראל ואמר אם נחתם בטיט או בדם ודברים אלו לכאור' משוללי הבנה מאי בעי בשמי' טיט או דם אבל הכונה אם הגזירה מחמת שאכלו ושתו והשיגו לגופם חומר' אשר בעפר יסודו כענין טיט וחומר כזה בקל יהיה התפלה מועיל אבל אם החטא על שבלבם שמחו עם אויבי ה' והם חוטאי' במחשבה ובנפשם הרעה כי הוא דם של אדם אשר בו תלוי המחשבה ושמחה ויגון הכל תלוי בדם כי דם הוא הנפש וכזה הגזירה קשה לבטלה ומזה נלמוד אשר בעו"ה אף עכשיו כאשר ימי שמחה לרשעים על הצלחתם וכדומה והכל נגד ישראל ואומתינו הקדושה המוני עם להיות חפצם או מטרת' וכדומה גם הם יעשו סעוד' מרעים ואכלו ושתו אוי לנו טוב לנו לשבת אז בין תנור לכירי' ראש בין ברכי' בוכה ומבכה על אריכות הגלות ושפלת הדת האמת לאמיתי והכל ע"י עונותינו כי לולי חטאנו והרבינו לפשוע כבר באה הגאולה מזמן ארוך ואנחנו מעכבי' וא"כ בימים האלו יש לבכות ובכל פעם שיש הצלחה לרשעים יש לנו לקיים לך עמי בוא בחדריך ולבכות בכי תמרורי' על כבוד ה' ועל כבוד ישראל ותורתו המחולל בגוים ובאמת לולי כי מצוה לשמוח בפורים לא מלאתי נפשי לשמוח בפורים כמאמר המקונן בקינה ציון ידידות וכו' איך אשמח בפורי' ואיך אעלוז בחג עד יבא ימי ששון ובעו"ה גזירת המן לאבד היהודי' נתקיים בגלות מר הזה כמה וכמה פעמים כי כמה אלפים רבבות מישראל נהרגו ונשרפו ונאבדו בנים על חיק אמות' ואיך יאבד הגלות מאתנו חכמה ועצה ובינה וגבורה לכבוש היצה"ר ולא נשאר לנו כי אם עצמות יבשות חסירי מוח ולשמחה מה זו עושה אמנם עיקר השמחה הוא כי כך צוה אותנו ה' ברוה"ק ע"י מרדכי ואסתר וזה היום עשה ה' בקבלת תורתו נגילה ונשמחה בו כי לא כלו רחמיו ובצר הרחיב לנו ועוד היה המרי באכל' מסעודת אחשורוש כי מרדכי אשר היה אב לסנהדרין וראש למקבלי תורה שבע"פ מיחה בעם שלא יאכלו ושלא ישתו כמבואר בתרגום המגילה וישראל מאנו לשמוע בקולו ואין ספק כי גם הסנהדרין הסכימו למרדכי באזהרתו ומרדכי היה ראש ומופלא שבב"ד והם מאנו לשמוע בקולם ונעשו זקני' ממרים ע"פ ב"ד גדול ואיש אשר ימרה את פיהם יומת כמאמר פי ה' ולכך נענשו וחייבו כליון כדין ממרא ולא קשה מה טיבו של כליון כי המה זקני' ממרים ולכך כעת תיקונ' כאשר חרטו ושמעו לקול מרדכי לקבל עליהם דברי פורים עד עולם ולעשות מה שמרדכי וב"ד אוסרים עליהם מבלי סור ימין ושמאל ובזה יכופר עונם ולכך אף כי היה ברה"ק לא נזכר שם במגילה כי אז לא היה עדיין מכופר עון ממה שעברו על צוואת מרדכי גרידא ומה שעושים פורים הוא לשמוע בקול ה' ולכך צוה עליהם מרדכי כאלו הוא מגזירתו וגזירת ב"ד שלו וקימו וקבלו על נפשם בזה יכופר להם עון הראשון כנ"ל:
<b>ומזה</b> נלמוד העיקר מבלי להמרות פי חכמי הדור כי תמיד רוח ה' יוסף על חכמי הדור להורות לעם ה' דרכי ה' ואורחת תמים דעי' ואם כי בעו"ה ראש הדור לא תואר לו והדר במעשים ומדות הלא מצינו שלפעמים השרה שכינה בסנה מלא קוץ ונחשי' ועקרבים ולפעמים בהרי בשמים שמן משחת קודש הכל לפי ענין הדור וברוך שמו כי לחכמתו ועוצם טובו אין חקר שמעו נא לקול מוכיח המורה חטאים דרך אלו שמעו אז לקול מרדכי לא הגיעו לתכלית הסכנה עצומה ממה ששתו ושכרו בסעודת אחשורוש וברצון כי כוונו להכשיל לישראל לבל יאמרו אנוסי' היינו ולכך אין אונס כנודע ולבל יאמרו כי נתחלף כלי של יין כשר בכלי של יי"נ לכך היו כלים שונים מיוחדי' בדמות ובתבנית וזה כלים מכלים שונים ולזה עיקר שתיה בפורים להורות כי בעת שתיית היין הגיע לנו הצרה הזאת אבל כאשר שותים יין של שמחה במצוה הרי אין היין בעצמותו גורם רק העבירה ולא תאמר מה נשתנה יין כשר מיי"נ הלא הכל יין אחד כמאמר השוטים כי באמת בזה הארס טמן מנחש וברור ומסורה בידינו מי ששותה י"נ לבסוף נכשל באיסור זנות ובועל ארמית וכדומה כי הוא כוס תרעלה וע"ז כוונה ושתי כמאמר חז"ל שניהם לדבר עבירה נתכוונו כי כך היה כוונתה כאשר שתו יי"נ וטוב לבם ואמר שתפשוט ושתי מעצמה ערומה להראות היופי ותהי בבית הנשים עם שאר נשים וילכו המלך וכל העם אשר על המשתה לראותה וכאשר יראו תואר יפי' יאמרו שרים אחרים גם נשים אחרים יסירו לבושם ויהיה כאן תערובות נשים ואנשים ושותים יין הולכים ערומים מקשטים בזנות ויבא גם השטן בתוכם כתנור אש לדבר עבירה ומי גבר ינצל מידי עבירה ולא יחטא ותקפו של יוסף ח"ו לא יועיל ביום ההוא כן היה כוונתה אמנם אחשורוש פקד ושתי תבא לבית המלכות לבדה ערומה לפני האנשים ובזה נכזבה תוחלתה כי אם יוסיפו להביט בה מה דבר עבירה יקרה לעם הזה והסתכלות לא חשיב הנכרי לעון וכי תזנה ושתי עם כל העם היושבים בסעודה ולכך נאמר ותמאן המלכה ושתי לבוא בדבר המלך אשר ביד הסריסים והיא לא ביקשה ליתן טעם זה ותפסה בלשונה דבר מוסר ונימוס שלא יתכן לאשת המלך לגלות גופה וערותה בקהל עם אמנם בעל המחשבות יודע מחשבתה לרוע כי כל חפצה היה כנ"ל להכשיל לישראל בדבר עבירה כעצת בלעם בן בעור לבלק ולהיות כי נודע כי מלאכי השרת אינם יודעים מה בלבו של אדם כי הוא יודע מחשבות בני אדם כמבואר בזוהר אמנם הוכחתי כבר דלגבריאל נמסר מהשם הכח להבין מחשבות בני אדם דבמדרש מקץ מבואר דגבריאל ממונה על החלומות ואין מראין לו לאדם אלא מהרהורי דלבו וא"כ ע"כ צריך לדעת מה מהרהר אדם ומה מחשבתו להראות לו מענין זה חלומו ולכך אמרו גבריאל מכיר בע' לשון כי הוא יודע מה מהרהורי איש מכ"ש דמכיר בלשון כקושי' התוס' שם השתא מה שבלבו של אדם יודע וכו' ולכך אמרו פה במגילה בא גבריאל ועשה לה זנב כי הוא יודע מצפון לבה לרוע והוא עשה לה כליון הזה ומזה נלמוד מוסר אחשורוש רשע א"ה בשעת שכרותו לא התערבו אנשים בנשים ויעש להם בתים מיוחדים ולכן עדת ה' עם קדוש לה' ביום שמחתינו ומשתה יין כמה חוב הבדלה עלינו בין אנשים ונשים ובפרטות ישראל אשר בעו"ה יצרם יותר מתגרה בנו מא"ה כמאמר חז"ל בסוכה כל הגדול מחבירו יצרו גדול יותר ובעל ס' חסידים הזהיר מבלי לברך שמחה במעונו מקום אשר אנשים ונשים יושבים בחדר אחד כי אין שמחה לפני המקום בזה וא"כ במה נשמח לא שמח אל במה אשיש לא שש ה' לטוב לנו לכן הזהרו התקדשו והטהרו ויהיה שמחתכם כשמחת בית השואבה שהיה שמחה לשאוב רה"ק כן יהיה שמחתינו להערות ה' עלינו ממרום קדשו רוח נכון ולב טהור:
<b>והנה</b> אמרו חייב אדם לבסומי בפורי' עד דלא ידע בין ארור המן לברוך מרדכי וכבר דרשתי אשתקד ב' פעמים בזה דברים מתיישבים אמנם עוד זאת אדרוש כי יש כאן בממ"נ ולכאורה אם כאשר בזו המגילה פשוט שאחשורוש אמר מי הוא זה ולכאור' תמוה וכי שכח מה שנתן זה שלשה ימים להמן טבעתו בשביל זה ואפי' הכסף מאן לקחת ולמה שתק המן ולא התנצל את עצמו לפני המלך באותה שעה כי כלתה אליו הרעה כי לא ענה מלבו והיה נעשה בהסכמתו ומנוקה מעון הזה לעשות דבר הזה וכבר דברו בזה המפרשים ומה שנראה כי בלא"ה יש להבין בדברי המן באמרו על היהודים היותם מפוזר ומפורד ודתיהם שונות ודת המלך אינם עושים וכי זו כדאי לשפוך דמם ארצה מבלי שריד עוללים ויונקים משדים הזו נימוס המשפט וברור שמלך בכסאו ידין במשרים עכ"פ כפי הטבע ונימוס השכל אם היה מלך שוטה כזה איך רצו עמים רבים מאותן מדינות רבות לשמוע בקולו ולכן הנכון כי המן בתחבולות אמר כי יהודים יש להם דתות מיוחדים מדת המלך ואינם עושים כדת המלך ראוי לבטל דתם לא ישמע ולא יזכר דתם כי אם יקיימו דת המלך כי הוא שליט בארץ והכל עבדים וחייבים לשמור דתו ולא דת אחר וזהו יכתב לאבדם וזהו על הדתות שהם שונים מכל עם יהיה נאבדים מכל ולא יזכרו ולא יפקדו כלל וזהו ג"כ מענין מרדכי כי ביטל דתו נגד המלך להשתחוות להמן עבור דת היהודים כמבואר במגלה ואמר המן שלא יתכן כ"א ראוי לאבד כל הדתות נגד דת המלך ובזה רצה המלך לשמוע בקולו כי כך רצון המלך שיהיה הכל מודים לדתו כאשר בעו"ה עוד היום בגולה בין העכו"ם אשר מבטלין ד"ת נגד נימוס משפטם באמרם כי להם הארץ והמן הסיב מלת לאבדם על האומה ולא על הדת וכתב באגרת ששלח למדינות להשמיד וכו' וזהו היה מתחבולה וערמה וזיוף ולכך אמרה אסתר אלו לעבדים ולשפחות נמכרנו החרשתי כי נימוס עבדים עוד היום בארצות מזרח וספרד מבלי לעשות שום נימוס ודת כלל רק הוא אסור בדת של אדון שלו ומה שרוצה לעשו' בו רבו עושה וזהו אמרה אלו לעבדים ושפחות נמכרנו החרשתי אבל להשמיד להרוג וכו' אמר המלך מי הוא זה וכו' כי מעולם לא עלה בלבו להרוג אומה שלמה על דברים כאלה ולכך המן נבעת כי נגלו תחבולותיו ולפ"ז פשיטא די"ל ארור המן כי הוא צר הצורר חשב ברדוף להרוג עם ה' אמנם לברך מרדכי וליתן לו יקר וגדולה על זה אין צורך כי אחד מפחותי המלך אם הי' מגלה כזה למלך למה תשפוך דם עם נקי ולא חמס בכפיהם והמלך בהיותו נקי מזה העון ודאי שיהפוך הדת וחמתו שפוכ' על המן אשר ביקש לשפוך דם בשמו אשר לא צוה אמנם אם נאמר כדברי חז"ל משל לבעל התל וחריץ כי לב אחשורוש הי' לרע' על היהודים וברצונו צוה ואחר כך מחמת בושה מאסתר כיחש ואם כן ודאי שברוך מרדכי כי בשבילו הי' הנס הזה להפוך לב המלך מרע לטוב כהנ"ל והוא מפלאי הזמן להפוך לבב איש אך למה החרי האף הזה על המן הלא לב מלך הי' ברע ואם לא הי' המן הרבה שלוחים למלך הלא רבים תמיד מאויבי ישראל כשושנה בין החוחים כן רעיתי בין הבנות ובזה אין שליח לדבר עבירה ואם כן אחד לא יתכן או ארור המן או ברוך מרדכי אבל באמת אין עיקר בגזירת אחשורוש וביטולו רק במקר' שקרה שאכלו מסעודת אחשורוש ושתו יין ענושים וזה גרם הגזיר' ומרדכי ברב תפלתו ודפקו דלתי מעל' פעל שהשם רחם על עמו מבלי להשמידם וגם הוא מתחלה היה מוחה מבלי לשתות במשת' אחשורוש ולכך ברוך מרדכי וארור המן כי הוא היה במעל להסית לעם הזה והוא היה באותו עצה כדדרשינן במדרש לעשות כרצון איש ואיש זה מרדכי והמן ויתכן עליו באמת ארור המן כי זה נחש המסית ולכך נרמז שמו בנחש בהסיתו לאכול עץ הדעת כדדרשינן המן מן התורה מנין המן העץ וכבר כתבו כי השתי' בפורים הוא להבדיל בין שתי' לשתיה שהי' באיסור לסעודת אחשורוש וזהו אמרם חייב אדם לבסומי בפורי' עד דלא ידע וכו' דכל זמן שדעתו צלול דמשיג הטעם למה הנכון באמרם לזה ארור ולזה ברוך ולא קשה בממ"נ הנ"ל והוא משום סעודה ראשונה של אחשורוש כנ"ל אם כן יש לו לשתות כנ"ל להבדיל וגם להבחין אמנם כאשר שתה עד שדעתו בלתי צלולה להשיג הטעם מענין הסעודה רק חשב שפורים בשביל הצלה כפשוטו וביטול דת המלך וא"כ לא נדע ארור המן ברוך מרדכי כי קשה בממ"נ כנ"ל ואם כן שהגיע למדה זו לשוא שות' יין כי אין מבחין הבדל כלל כי הוא מאותו ענין הסעודה וכי זהו עיקר הנס ולמה זה ישתה לבטלה ולכך אין לו לשתות עוד כי אין מבחין וזהו פי' עד דלא ידע ויותר אין לשתות כי נעלם מאתו הטעם שהיא להבדיל ולהבחין ואם כי בזה האופן ודרך יש בו אור לישרים לדעת טוב הנס וכל מעשיהם לש"ש לדעת להניח מעון העכו"ם ולשמור ולא לשתות במרי כאלו אין אדון ויפער פיו לבלי חוק יש לנו עוד פי' אחר לזה והוא כי הברכות והארורים ישנם מתועלת ונזק בזה העולם שברוך הוא בעושר וכבוד וארור הוא בעוני וצער ויסורים וכדומה וכן לעה"ב הוא ברכה שיהי' בצרור החיים ואור עדן ה' וארור לרשע בעוה"ב לירש הגיהנם וכף הקלע והנה בזוהר איתא שיכור אסור להתפלל אבל מותר לברך ברכת המזון והטעם כי ענין בהמ"ז לצורך עולם הזה ולפרנסת הגוף בזה אף שהוא שיכור וליכא רעיונו שלמה מהני אבל תפלה שהוא לצורך הנפש חיי עולם הבא צריך להיות רעיונו שלמה וזה ליתא בשיכור ואם כן אלו הי' מרדכי והמן חיים היה נפקא מיניה לזה בברוך ולזה בארור אבל כאשר ספו תמו מה איכפת להם בברוך וארור רק הוא לענין עוה"ב כנ"ל והוא בענין תפלה שמתפללים להשם שזה יהי' ברוך בעוה"ב וזה יהיה ארור וצריך כונה ורעיונו שלמה וזהו לא שייך בשיכור ולכך אמרו חייב לבסומי בפורי' עד דלא ידע בין ארור המן וכו' כי בעולם הזה אין נפקא מיניה ובעה"ב כבר נפתה ביינו והוא בגדר שיכור ואין תפלתו תפלה ואין הפרש בין ארור לברוך:
<b>ומזה</b> נלמוד טיב תפלה כי מלבד ששיכור אל יתפלל כאשר נהגו ברב סעודה וגם בסעודות פורי' שאינם מתפללין מעריב רק לאחר גמר סעודה ובפרטות בסעודת מוצאי שבת בסעוד' ג' כי יאכלו וישתו עד חצי הליל' ואחר כך יתפללו מעריב איה איפוא ק"ש דאורייתא ברעותא דלבא ואיה איפוא תפלת ערבית וכהנה הבדלה במ"ש ובעו"ה בלא"ה לית ליה כונה שלמה בתפלה מכובד הגלות כאמר' יכולני לפטור כל העולם כולו מדין תפלה דכתיב שכורת ולא מיין ולכן כל תפלתינו בלא לב עד שאמרתי בדרך הלצ' על הר ציון ששמם שועלים הלכו הרצון בה"כ ובית המדרש נקראי' שערי ציון כנודע בדברי חז"ל וידוע במשלי שועלים כי השועל אמר ששכח לבו בביתו וזהו על הר ציון ששמם דהיינו בית הכנס' אנשי' שהלכו שמה להתפלל הם שועלי' שהלכו ושכחו לבם בבית ומתפללי' בלי לב ובאמת כל תפלתינו עכשיו רק בפה ולא בלב וזה הוא בשוב ה' את שיבת ציון היינו כחולמים כי נרגש כי התפללנו בלי לב רק בפה כחלום שאמרו הכל הולך אחר הפה לכן בינו נא נבוני עם ודעו כי אין דבר במקר' ובפרטות לעם קרובי ישראל והכל בהשגחת ה' בפרטיות ואם כן אף תפלתינו צריך להיות בפרטיות בהשגח' ולא במקר' וביחוד כאשר הזהרתי זה כמה פעמים על פירוד לבבות ושנאת ישראל בעו"ה ואם ישראל באגודה אחת בלב תמים אין אומה ולשון שולט בהן ואפי' אותו רשע הרגיש בזה ובלשונו אמר למלך ישנו עם אחד מפוזר ומפורד בין העמים הן בפירוד בלי חבור ואגוד' וגם אסתר המלכה הרגיש' בזה ואמר' כנוס כל היהודים שיהיו באגוד' אחת ואז יהי' קשר רשעים מנותק וכן האמת כי הכל בלב תמים עבירה גוררת עביר' כי הכל נעשה טבע אם ידבר אדם עם חבירו דברי שלום אחוה וריעות ובקרבו ישים ארבו א"כ הרי הוא מורגל להיות פיו ולבו בלתי שוים אף גם בבואו לבה"כ להתפלל או לתורה כבר הורגל שיהיה פיו חלק מלבו הרי דבר שפתי' בלי לב כלל ולעומת זה המרגיל עצמו מבלי לדבר דבר אשר אין לבו עמו גם בתפלה ודברי חפץ יהי' פיו כלבו ובפרטות ראוי לאדם לבל יחשוד בכשרי' אמרינן מפני מה זכת' אסתר למלכות תבא בת בתה של שרה שחית' קכ"ז שנה ותמלוך על קכ"ז מדינות ויש להבין מה ענין שרה לזה וביותר תמוה וכי זכות היא לאסתר שהגיעה למלכות ונלקחה מחיק מרדכי הצדיק ונביא לה' ונבעל' לנכרי ערל וטמא בגוים צר לישראל וח"ו לומר על אותה צדקת זכות שנבעל' לנכרי אך ענין השאלה לא הי' על תחילת לקיח' כי זה מבואר שהיה בשביל הצלת ישראל ומגלגלין זכות ע"י זכאי אבל השאל' שכבר בטלו דת המן למה זה היתה כי אחשורוש שמע לקולה בכל אשר צותה ובקשה ממנו אסתר אין דבר נאצל ממנה ואין זה מדרכי מלכות במדינות ההם כי אין עסק להאשה כלל בעניני מלכות וטוב מדינות ולא ישמע כלל המלך בקולה בדבר הזה רק אין לה אלא לקשט עצמה וכדומה מענייני נשים העומדים לחשק המלך אבל לא זולת ובמה זכתה אסתר שמלכה כי באמת היא היתה מלך כי אחשורוש מסר הכל ממש בידה כאמרם בכתיבת המגילה שחששו חז"ל לקנאה בין האומות והוא השיבה כבר כתבתי על דת מלכי פרס ומדי הרי שידה הי' שלוחה בכל ענייני מלכות מבלי נעדר דבר והתשובה כי הקב"ה עשה זאת להיות כי נחנו יודעי' כי אסתר כשרה וצדקת כי לא נבעלה למלך רק באונס וסוף שהי' ברצון הי' ע"פ הוראת ב"ד מרדכי וב"ד אך אז המוני עם דברו סרה על אסתר כי לא האמינו לומר שהכל באונס רק אמרה חשק המלכות והמלך בערה בקרבה ונבעלת ברצון והנבעלת לנכרי ברצון קשה לפרוש והכל ברצונה וקשור' בו ככלב ח"ו ולסתום פי דוברי נבלה עשה השם שמסר לה המלך ממש כל ממשלו בידה וזה לאות כי לא חטאה בעביר' כדאמרינן ביוסף הצדיק פה שלא נשק לעביר' על פיו ישק כל עמי ידים שלא שמשו בעבירה וכו' וזהו הכל בשביל שלא חטא כידוע ומזה נלמוד ההיפוך כי פה נושק לעבירה לא יזכה להיות על פיו ישק כל העמים ולכך בראות כל העמים כי זכתה אשר ע"פ ישק כל העמים ומזה ראי' ברורה שלא חטאה ולכך זכת' למלכות וכן הדבר בשרה כי לכך היתה כ"כ זמן ארוך בכחה ותוארה כמ"ש רש"י ומדרש הוא כי ליצני דור ואומות העולם אמרו כי זנתה שרה עם פרעה ואבימלך להיותה נסתרת אתו וידוע כי עון זנות הוא מתנוולת והולכת ושנות רשעי' תקצורנ' לצבות בטן וכו' ולכך האריכה ימים בתואר וקומה לדעת צדקה והישר מפעל' ולהיות כי גם זה מקר' לאסתר כמ"ש ולכך אמר תבוא בת בתה של שרה וכו' כי מקרה א' לשניהם והבן ומזה נלמוד לבל נחשד לשום אדם היותו בחזקת כשרות בשום דבר רק חובה עלינו ללמוד עליו זכות בכל יכולתינו הן על חברינו תלמידנו רבותינו אבותינו ולשמוע בקול היועץ טרם דן חבירו ראו אחשורוש היה בכעס על ושתי כנודע ובכל זה אמר לבני יששכר יודעי עתים שיודעים לעבר השנה ולקבוע חדשים כדת מה לעשות בושתי אף כי הוא מלך ואין מוחה ובפרט דבר הנוגע לעצמו ואשתו כגופו וכן יעשה כל אדם אם חבירו גמלו רעה בזהו והכהו לא יעשה דין לנפשו כי אם ישאל לחכמי דור מה משפט איש הלזה ויחתור בעצמו בכל יכולתו למצוא לו זכות ופדיון נפשו כי יש להבין מה ענין קביעות חדשים ועיבור שנים למיתת ושתי ונראה כי בלאו הכי יש להבין בשני סעודות שעשה אחשורוש אחת מתחלה ק"פ יום ובמלואתם חזר ועשה שבעה ימים ואז ביום השביעי הוטב לבו ולמה לא עשה כן בכל ק"פ ימים וגם יש להבין בתחלה באמרו ויהי בימי אחשורוש הוא אחשורוש המולך מהודו ועד כוש וכו' בימים ההם כשבת המלך אחשורוש וגם כל הפסוק מיותר הוי ליה להתחיל בשנת שלש למלך אחשורוש המולך על קכ"ז מדינות עשה משתה וכהנה מצינו בספרי מלכים אחרים אמת כי במדרש אמר ויהי בימי אחשורוש וכו' דא עקתא פירוש צרה המולך מהודו כו' דא רווחא פי' רוח והצלה וצריך פי' אמנם כבר נודע מה שאמרנו בפי' הפסוק עבדים משלו בנו פורק אין מידם והוא כי אמרינן כל המיצר לישראל נעשה ראש ופי' במדרש הנעלם הקב"ה לוחם בו בשביל ישראל ואין כבוד של הקב"ה ללחום עם מלך שפל ולכך מגביה ועולה כמו שהי' בפרעה וסנחרב וכו' ונראה דזה פירוש הפסוק אם בין כוכבים שמת קנך משם אורידך והיינו כי הגבה שלך הי' כדי להורידך משם כי אין כבודי ללחום רק עם מלך גדול גבוה ולפ"ז כי אמרינן כל המיצר לישראל נעשה ראש כשרצון של הקב"ה ללחום עמו אבל כשאין קב"ה רוצה לפדות בניו אזי אין מגביהו וזהו עבדים משלו בנו וקשה הא סופם להיות חורי' וסגני' כי המיצר לישראל נעשה ראש וע"ז אמר הפ' פורק אין מידם וא"כ אין הקב"ה מגביהם והרי הן עבדים לעולם ומ"מ מושל בנו וזהו ענין כי אחשורוש לא היה ראוי למלוכה כמבואר בגמ' רק להיות צורר לישראל נעשה ראש לכל המלכות אך זה מורה כי יהי' בזמנו פורק ופדות לעמו כי לולי כן אין הקב"ה מגביהו וזהו ויהי בימי אחשורוש כי הדיוט היה אינו ראוי למלוכה רק הי' צורר ובכל מקום שנ' ויהי אינו אלא וי כי צער הי' לישראל בימיו לכך המולך מהודו ועד כוש כי המיצר לישראל וכו' וזהו אמרם הוא אחשורוש המולך כי חז"ל דרשו מלת אחשורוש שנעשו ישראל רשים בימיו וא"כ הוא שם זה שהרע לישראל גרם שמלך וכו' אך זה הוא לאות כי יהי' בימיו פורקנא על זה אמר במדרש דא רווחא והצל' אמנם לדרכינו נראה כי אמרו בגמרא עד חצי המלכות ולא דבר החוצץ בין המלכות זה בנין בית המקדש ויש להבין מה ענין חוצץ למלכות ולולי דברי הגמרא נוכל לפתור כמ"ש בפ' ר"א כי רנ"ד מלכיות יש בעילם ובכולן מלך אחשורוש וכאשר ביטל בנין בית המקדש ענשו השם שחצי המלכות מרד בו ולא מלך רק על קכ"ז וא"כ ביהמ"ק הפסיד לו חצי המלכות וזהו מאמרו עד חצי המלכות היינו בית המקדש שגורם הפסד חצי המלכות ותעש אמנם חז"ל אמרו דבר החוצץ למלכות והיא נודע כי כבר יעודי נביאים ויעוד דוד שנבאו על תיקון ובנין הבית האחרון שיהי' כולם עבדי' למלך המשיח והיו מלכים אומניך וכו' וירד מים אל ים ומלכי שבא כולם מנחה יקריבו וכהנה מיעודים ובאמת כונתם הי' על בנין בהמ"ק העתיד יה"ר שיהי' בקרוב אבל דברי הנביאים סתומי' וחשבו ישראל וכל האומות כי הם יעודים על בנין ביה"מ שני כי כאשר יהי' פקידה בבית שני אז יהי' חל הכל כל היעודים ובגלות שבעים שנה כבר תמו עונך בת ציון ולא יוסיף להגלותך עוד וכהנ' מיעודי' ולא ידעו כי היה בימי עזרא פקידה בעלמא והקב"ה גילה זה לדניאל במראה כי שבועיים שבעים נתכת כו' אבל טרם זה המון הגול' לא ידעו זאת ואפשר אלו היו ישראל כשרים ביותר הי' באמת בימי עזרא גאולה נכונה כאמרם ראוי הי' בימי עזרא לעשות נס וכו' ולכך דברי הנביאי' סתומים ולזאת כי הדבר פומבי כי מקץ שבעים יהי' הגאולה לישראל וימליכו בכל העולם והכל עבדים לישראל אם כן אין המלוכה נחשב לאחשורוש לכלום כי בין לילה הי' ובין לילה אבד מחר יהי' הגאולה ויהי' עבד לישראל עם בזוי ושסוי ויותר קלון מהיותו מלך ויהי' אחר כך בשפלות אומן היהודים מאלו הי' הדיוט ולכך המלוכה נבזה בעינו לא נחשב לכלום אך אחר הגיע שנת שלש למלכו ולפי דעתו קרבה זמן ולא בא אז גאות לבש וחגר עוז במלוכה כי כעת מלוכה נכונה בידו ולכך קרא לבה"מ חוצץ כי חשב בבנין הבית יתקיים יעוד הנביאי' ויהי' עבד לישראל ולא מלך ולכך נאמר ויהי בימי אחשורוש ולא נאמר מלך כי חשב עצמו להדיוט ואין מלכותו נחשב לו אף כי הוא אחשורוש המלך מהודו וכו' בכל זה לא כינה עצמו מלך ולא ישב על כסאו כי חשב יבא יומו וישבע קלון אמנם בימים ההם בשנה שלישית שראה לדעתו כי שקר נחלו ח"ו לישראל אז ישב על כסאו וכינה עצמו למלך ומאז החל המשתה והנה הי' כאן ספק לאחשורוש מאין ימנה אלו שבעים שנה בנין בית המקדש לשל מלכי יהודה שהי' מנין שלהם מניסן או מנין מלכי או"ה כי בחורבן פסקה מלכות ישראל והבית נחרב ט' באב ותיכף בהגיע תשרי התחיל שנה ראשונה ולכך בשנת שלש שהוא תשרי דבהגיע תשרי התחיל שנה שלישית תיכף עשה משתה אמנם בכל זה לא הטיב לבו כי אולי מניסן מנינן אבל במלאות ק"פ ימים שעברו ימי חורף והגיע ניסן והרי עדיין אין קול ישועה אז עשה משתה ואז היטב לבו ואז קרא לישראל והראם כלי ביה"מ בחשבו כי אפס תקוה ולכך קרא אז ביום הז' לושתי לבוא ערומה כי כבר נודע מה שכתבו המפרשים וביחוד איש אלהי מו"ה שלמה אלקבץ בספרו מנות הלוי כי דעתו הי' כמ"ש במדרש שתבא ערומה והוא ישגלנה לעין כל והוא לרב גבהתו במלכות חשב כל אנשים למה אצלו וכמו שלא ימנע לבעול בפני אווזים ותרגולים ושאר חיתו ארץ כן יחשב בעינו שאר אנשים ובזה ביקש להראות עוצם גבה לב מלכותו ולכך כל זמן שהי' ספק אצלו אולי ימלוך מלך בישראל אז יהי' לבז לא בקש לעשות כן ובמלאות הימים הגיעו ימים שיש בהם חפץ וסר ספק מלבו אז גבה רוחו וחשב עדיין אולי מ"מ יש מקום לתשועת ישראל אולי הי' השנה מעוברת וא"כ עדיין לא מלאו ע' שנים אם נחשב מניסן למלכי ישראל כי עדיין הוא אדר שני ולא ניסן ואם כן יפה עשתה ושתי שלא באה כי אין להתגא' עוד במלוכה לכך שאל ליודעי עתים היודעים לעבר השנה ולקבוע חדשים הם ידעו הקביעות וחשבון השנים אם הי' השנה מעוברת או לאו ואחר כך יפסוק הדין על ושתי וא"ש:
הדור אתם למדו כמה יהי' אדם מתון טרם יגמול לרעהו רעה אולי יש בו אמתלא ויזכור מאמר הפילוסיף באמרו טרם נקמו ברעהו הבחיר' בידו אבל אחר כך כבר נלקח ומה יותר טוב לאד' מהבחיר' והנה באמת ראוי לבעלי מדע ובפרטות איש ישראלי ההולך באורחות ה' אם יעשה לו רעהו טובה אחד ואלף רעות לשכח הרעות ולזכור האהבה אבל בעו"ה נהפך הוא אם יגמלו טובות הרבה ולפעמים אחד יעשה לו דבר אשר לדעתו היא רעה ישכח כל הטובות וינטור לו איבה כאלו הרע לו מעודו עד היום הזה לא כן מדת ה' יהי שמו מבורך אשר אינו מקפח שכר כל ברי' אפי' רשעים גמורים כי יש להבין במגלה נאמר איש יהודי הי' בשושן וכו' איש ימיני וקאמר בגמרא אביו מבנימין ואמו מיהודה ויש להבין למה מיחס הכתוב במגלת מרדכי משפחת אמו אנה מצינו בכל תנ"ך שיהי' אחד מיוחס למשפחת אמו ולמה נשתנה יחוס זה הצדיק ונראה להבין המדרש ויחלוש יהושע את עמלק מלמד שהפיל גורלות כדאמרינן חולש לשון גורל ועיין בספר מנות הלוי דדחק עצמו בזה ונראה דידוע מ"ש במדרש אין זרעו של עשו נופלים אלא ביד בני רחל והנה תוס' בגיטין בשמעתי' לא היה סקריקון ביהודה כתבו בשם מדרש דיהודה הרג לעשו ויש להבין למה כח הבנים יפה מכח אב דהוא נפל ביד יהודה ובניו אינם נופלים אלא ביד בני רחל ונראה כי ידוע במדרש יהודה ידך בעורף אויביך אין לך מלחמה נוצחת אלא ביהודה שיש לו הבטחה מיעקב וכן דוד אמר במיתת שאול ללמד בני יהודה קשת הלא היא כתובה על ספר הישר ודרשינן ידך בעורף אויביך ובמות יהושע אמר ה' יהודה יעלה אך אמרינן תמנע היתה פלגש לאליפז היתה בת מלך ונדבקה בזרעו של אברהם ולא השגיחה אף שהיא פלגש לבד ולכך זכתה ויצא ממנה עמלק אם כן יש לבנים של עשו שהם עמלקים זכות אם כי הניחה בית אביה ונתדבקה לפלגש ולא חסה על כבודה בשביל זרע אברהם אבל אמנו רחל הצדקת עשתה יותר שלא די שהיתה פלגש ליעקב כי ידוע כי אשה שניה נקראה פלגש והראשונה גבירה והיא נתרצית להיות פלגש אפס תהיה אשתו של יעקב אף שהיה בידה להיות גבירה ומרצונ' מסרה הסימנים ללאה שתהא גבירה והיא פלגש ודבר זה יותר גדול ממעשה תמנע שלא סיפק בידה להיות גבירה לאליפז היות כבר לו נשים רבות מטרם שלקחה מה שאין כן רחל דהיה ברירה בידה ולכך עשו בעצמו נפל ביד יהודה כי הוא אשר ירש חרבא קדישא להחליש חרבו דעשו וברכה של יעקב ידך בעורף וכו' אבל זרע עשו שיש להם זכות תמנע אינן נופלין אלא ביד בני רחל כי זכותה של רחל גובר כנ"ל ולכך בחורבן הבית כאשר בני עשו הרגו בישראל כדכתיב זכור ה' לבני אדום וכו' כתיב רחל מבכה על בניה מאנה הנח' כי אין להם טענה וזכות נגדה כלל והנה נאמר בברכת יצחק הוי גביר לאחיך וישתחוו לך בני אמך וצ"ל הא דהזכיר בני אמך משום דגוים אין להם יחוס מצד אב כלל כמחז"ל גר יש לו שאר אם ואין לו שאר אב ולכך לעצמו דנקרא ישראל מומר כדאמרינן במס' קדושין קראו סתם אחיך אבל על זרעו שהם גוים ואין להם רק יחוס אם אמר בני אמך ולפי זה השאר אומות נופלין דוקא ביד יהודה וזרעו של עמלק דוקא בבנים של רחל כנ"ל אם כן המן וזרעו המתיחסים מצד אב עד עמלק כמבואר בתרגום למגילה ע"ש א"כ אי אזלינן בתר משפחת אם א"כ הן עמלקים ואינם נופלי' רק בבני' של רחל אבל א"א דגוים אין להם יחוס כלל מצד אב ואם כן המן וזרעו לא יחשב לעמלק כי מצד אם אינם עמלקים כי נתערבו בגויי הארצות ומשפחות האדמה אם כן אין נופלי' ביד בניה של רחל רק ביד יהודה וכדי לבוא עליהם בכל צד זימן עליהם הקב"ה מרדכי היהודי שהיה מוכתר בנימוסי אביו מבנימין ואמו מיהודה וא"כ בממ"נ ימשול בם ולכך נאמר במגילה איש יהודי כו' איש ימיני כי שניהם לצורך וזה הטעם ג"כ ביהושע שלחם בעמלק היותו מזרעה של רחל אבל באו עם עמלק אנשי' מאומה אחרת כמבואר במדרש תהלים והן אינן נופלין רק ביד בני יהודה ולכך בחר לו עוד אנשי' והן היו משבט יהודה ולזאת הפיל יהושע גורלות כדכתיב ויחלוש יהושע וכו' כי מי שבא מעמלק יחלושון יהושע ומי שהוא מחיל של שאר עמים יחלושון אנשים אשר אתו משבט יהודה וק"ל. הביטו נא איך הקב"ה אין מקפח שכר תמנע שהיתה מתדבקת בזרעו של אברהם והצליחו בעו"ה זרעה אחריה ומ"ה נלמוד לבל יקפח גמול שום איש אשר גמלו טוב בשו' אופן אחשורו' מלך טפש היה ולא רצה שיהיה איש שגמלו טוב להיות בלי תשלומין יקר וכבוד ואל יתלה איש שום דבר במקרה הזמן ולילך עם ה' בקרי כי כבר כתבתי שהיה אז מערכה רעה לישראל ובסוד ה' נהפך וזה כוונת המן שהפיל פור מיום ליום ומחדש לחודש כפל הענין מיום ליום ומחודש לחודש צריך ביאור וגם להבין מה שנא' במגילה כי על שם הפור נקרא שמו פורים למה לשון רבים ולא פור לשון יחיד אבל הענין מבואר בגורלות שנהוג היה כך בין חכמי קדם כי ודאי על גורלות פשוט אין לסמוך כי פשיטא אם תשים בקלפי י"ב פתקאות בכל אחד נרש' חודש אחד פשיט' שיעלה ע"כ חודש אחד וכמאמר עכן ליהושע בגורלות אתה בא עלי הפל גורל עליך ועל פנחס ויעלה הוא או אתה אבל יעשה הגורל כך השנה שנ"ד ימים עושים שנ"ד פתקאות ובכל פתק יום אחד דרך משל על הראשון א' ועל הב' ב' וכן כולם עד שעל הפתק האחרון כותבים שנ"ד ואלו שנ"ד פתקאות יהא מונחים בקלפי ואח"כ לוקחי' י"ב פתקאות וכותבים לכל אחד חודש מחדשי השנה ע"ז ניסן וע"ז אייר וכן כולם ומטילים אותו בקלפי שני' ופושט ידו ולוקח מתוך קלפי שניה פתק אחד ועולה ד"מ אדר פושט שנית ידו ולוקח מתוך קלפי ראשון פתק של הימים ואם עולה ד"מ פתק שעליו ק' הרי ששקר גורלו כי יום ק' הוא בתמוז כשתחשוב מניסן ולפי גורל החדשים הוא אדר ודברים סותרים ויש בזה מהכזב אך אם עולה בידו פתק שכ' עליו ש"מ וכדומה אם כן חשבון הימי' ג"כ באדר ונתכוונו הגורלות הימים והחדשים והן על אופני' מתחלפים מזו נפשוט כי הוא גורל אמת ויש בו צדק ולכך נאמר הפיל פור מיו' ליו' ומחודש לחודש שהיו ב' גורלות ולכך נקרא פורי' ל' רבי' על שני גורלו' וזה נכון אך לא בזה לבד בטח המן כי אם גם בחכמת כוכבים ואמרינן בגמר' כיון שגורל בא באדר שמח ואמר הוא הוא הירח שמת בו משה ולא ידע שבז' באדר מת משה ובז' באדר נולד משה ע"כ ויש להבין מה זו שמחה והלא בכמה חדשים אמר הואיל הגיע בו צרה חשש שלא יצליח כי לא תקום בהם צרה פעמים גם למה ידע ממיתת משה ולא מלידתו ועיקר קשה מה בכך שנולד בז' אדר כיון שמת בו איתרע מזל' אם יזדמן שימות אביו ביום שנולד אביו לא יתענה וזה אינו כי הכל הולך אחר אחרון. אמנם נראה דגזר בניסן על אדר והוא כי דעת רוב חכמי אצטגנינות כי מזל צומח כאשר ישלם הקפתו בעולם אזי ישקע צמיחתו דרך משל מי שמזלו צומח בתשרי באלול הבא הוא סוף הקפתו כי היקף בעולם לפי מהלך השמש שנה אז ישקע וחכמי תולדות אחרונים חולקים בזה והמן הי' מדעת הראשונים בתולדות וישראל היה מזלם צומח בניסן כי אז נגאלו מיד צר והלכו בנתיבה במים עזים חשב ששקעה בירח אדר הבא ולכך גזר על אדר שהוא מזל שוקע מה שבניסן צומח רק מי יאמר שהנכון עם דעת חכמי' אלו רק דע כי זה שהמן ידע שמשה מת בז' אדר לא ידעו ממספר ישראל רק היה מפורסם באמת יום מיתתו כי זה איש משה היה שמו יוצא לסוף העול' כי עשה פלאו' וניסים אשר יבהלו כל הגוים מלפניו מיתתו היה ידוע לכל העמים היה חרות על הלוחות יום ששקעו שמשו של ראש יהודים המשנה סדרי בראשית ועוד היום האומות שמכחישים בתורת משה ועובדי עכו"ם מ"מ הפליגו בשבח משה ואמרו שהיה חכם ומלומד בפלאות הטבע לא קם איש לנגדו בגבורתו מזה היה ידע המן ממיתתו אמנם יום לידתו הי' טעות אצל גוים כמבואר בקרא ותצפנהו ג' ירחים ואחר כך שמוהו ביאור ובאה בתי' בת פרעה ומצאתהו ואמר' מילדי העברים זה ותחמול עליו ואם כן בתי' וכל מצרים שמצאוהו לא חשבו שיהי' הילד כבר עמד ג' ירחים כי איך היה צפון זמן זה ולא ירגישו בו המצרים וגם יהיה מת ביאור רק חשבו שזה יום או יומים נולד ואם כן שפטו לידתו מיום מציאתו וחשבו שסמוך למציאה נולד וזה נתפרנס בין האומות אבל נחנו מתורת משה למדנו שנולד ג' חדשים קודם מציאתו על שפת היאור ואמרי' בגמ' דסוטה כי מציאתו היה בכ"ח בניסן כי בז' אדר נולד ואותו שנה מעוברת היה ולפ"ז הגוים שפטו כי משה נולד בניסן ומת באדר וזה לראי' כחכמת התולדות הראשונים כנ"ל שמזל הצומח בניסן שוקע באדר כי בניסן נולד ובאדר מת ולכך שמח שמח' גדול' כי גם לישרא' יקרה כזה אבל באמת שקר הוא כי בז' באדר נולד משה כפי שכתוב בתורה ולא מזל ניסן שוקע באדר כדעת המן:
<b>והנה</b> עוד הטעם כי בעל מנות הלוי הביא בשם רוקח ומדרש כי משה אמר ליהושע בחר לנו אנשים שנולדו באדר שני כי אז אין להם מזל ולא יחול עליהם כישוף והנה ידוע כי גזירת המן היה על אדר שני כמבואר בירושלמי מגילה אותו שנה מעוברת הי' ולכך קוראים המגילה באדר ואם נתעבר' קורין באדר שני והנה כשתעיין במדרש ותרגום שני למגיל' תראה כי המן ימ"ש יצק צוא' רותחת לתוך פיו אמר שכל מעשה משה היה ע"י כישוף וכן יהושע וכל מנהיגי ישראל דור ודור כולם היו מכשפים וע"י כישוף הצליחו ולחמו נגד העמים ואם כן היה המן ירא לנפשו מאי אהני ליה בבואו היום יעשו כשפים ע"י מזלות ולא יהיה יכול להם שום אדם אמנם בנפול הפור באדר שני הוא הירח שאין בו מזל ולא יחול בו כישוף שמח שמחה גדולה ואמר לריק יקומו וינחשו והביא ראיה ממיתת משה שהיה לדעתו ימ"ש גדול שבמכשפים איך מת ולא עשה בכשפי' להחיות כאשר יאמינו הטפשים שיש ביד המכשפים לפעול להאריך ימים קרוב כימי אדם אלא ודאי שמת באדר שני כנודע כי משה מת באדר שני ושם לא הועיל כישוף והוא לא ידע דלכך מת ביום שנולד דהקב"ה ממלא שנותיו של צדיקים וכו':
<b>או</b> יאמר כי הוכיח שבאדר שני אין מזל כלל ולכך גם הכשפים לא יצליחו כי לולי כן איך ימות בירח שנולד כי אז מזלו גבוה ואיך יתכן שימות בו ואמר במד' עמלק בלחמו עם ישראל לקח כל מי שנולד באותו חודש כי אז מזלו בגרם המעלות ואם כן איך יתכן שימות בו ולזה הוכיח בהכרח כי אין מזל כלל באדר שני אבל באמת שקר הוא כי באדר ראשון נולד משה כמבואר בגמ' דסוטה ונ"ל דהי' ג' חדשים מאדר ועד ניסן כי נולד באדר ראשון ומת באדר שני וזה שדייק והוא לא ידע שבז' באדר מת ובז' אדר נולד כי ז' אדר של המן אינה ז' אדר של הלידה כי היה בשני ירחים והבן ודע כי מלבד זה יש עוד פי' והוא כי וזרח השמש ובא השמש עד שלא שקעו שמשו של צדיק זה בא שמשו של צדיק אחר וכן אור נשמתו ושפעו בכל דור ודור בכל צדיק ולכך קאמר הגמ' משה שפיר קאמרת ופירש"י לכל ת"ח קרא משה ופי' האר"י ז"ל כי נשמת משה ניצוץ בו וזהו הכונה כי המן שמח שמת בו משה ואפס מגינ' והוא לא ידע שבז' באדר מת אבל תיכף נולד משה כי זרח השמש וכו' ותמיד לישראל עזר ומגן ולכך נאמר נולד משה לאחר שאמר מת משה להורות כי אחר מותו תיכף נולד משה אחר כי לא אלמן ישראל מאלהי' ותמיד משפיע וישלח לנו עזר וקדוש משמי' להיות לנו למגן כמשה רבינו ע"ה והמקובלי' אמרו כי מרדכי גלגול וניצוץ משה והמן איש מצרי שנהרג ממנו ולכך ביקש לנקום נקמתו ואסתר ניצוץ בתי' בת פרעה ולקחה לכך מרדכי לו לבת ומלבד זה מבואר במדרש כל שאתה מוצא במשה אתה מוצא במרדכי ע"ש ועיי' בראב"ע שכתב ודובר שלום לכל זרעו שהי' עניו גדול והענין כמאמר חז"ל האי מאן דיהיר אפי' אאנשי ביתו לא מתקבל והוא כי הרגל נעשה טבע אם אדם מתנהג עם בני ביתו וזרעו בגאוה אף שהם בניו וחייבים בכבודו מ"מ אחר שיצא לחוץ וידבר עם אנשים אחרים גם עמהם יתנהג בגאוה ויהי' כל ימיו בגובה לב כי הרגל וכו' ולעומת זה כשמתנהג עמהם בענו' ושפל רוח ההרגל נעש' טבע שמתנהג כן עם כל אדם והוא עניו לכל אדם ולזאת כשמינהו לראב"ע לנשיא אמר איזל ואמלך באנשי ביתי הטעם דהיו מעבירים לר"ג מנשיאותו היות הוא מתנהג ברמה נגד ר"י וחשב ראב"ע לנפשי' אולי גם הוא בטבעי גאה כי אין אדם מכיר עצמו וגאה שבגאי' חושב נפשו לעניו כי כאשר שאלו לחכם מה הוא הנקל שבאדם ומה הוא הקש' שבאדם השיב הנקל שבאדם לרמות עצמו כי לרמות אחרים צריך רב תחבולה ויגיעה ומרמה ולעצמו מטעה בכל שעה ורגע והקש' לאדם להכיר עצמו כי אדם מכיר חבירו ויודע כל מומין שיש בו מכף רגל ועד ראש ומום עצמו אינו רואה ומבחין כלל וחושב היותו תמיד בלי מום ודופי כלל לכן רצה ראב"ע לעמוד על הבירור הנכון אמר איזל ואמלך באנשי ביתאי והם ידעו אם אני מתקבל להם הרי אני עניו ואם לאו הרי אני איש יהיר ח"ו ולכך במרדכי שהי' מדתו ענוה כמשה אמר ודובר שלום לכל זרעו שאפילו עם זרעו הי' מתנהג במדות ענוה ופותח בשלום תחלה ומזה יובנו דברי הגמ' דאמרי' מגילה ברה"ק נאמרה ויודע למרדכי מנא ידע אלא ברוה"ק הדבר זה תמוה לכאורה וכי אנו דנין אם מרדכי ואסתר נשתמשו ברה"ק פשיטא הלא נמנים במ"ח נביאים וז' נביאות שהיו בישראל כמבואר בגמ' ורש"י רק הספק הוא במגיל' עצמו אם היא נכתבה ברה"ק בזה הלשון אשר היא לפנינו או לאו כי מה שמחבר היה בעל רה"ק לא יחויב שנכתבה ברה"ק כמו שהיא לפנינו ושלמה היה ודאי בעל רה"ק כי שיר השירים ברה"ק נאמר ומ"מ נסתפקו בקהלת אם נאמר ברה"ק וכן במגילה אך לפמ"ש ניחא דידוע מ"ש בתורה ויקרא א' זעירא לרוב ענוה למשה מבלי לכתוב שהקב"ה קרא לו ובא לאהל ואם כן אף דכתב במגלה ומרדכי ידע קשה מנא ידע וע"כ ברה"ק וא"כ איך כתבו מרדכי במגלה שזה מפרסם היותו בעל רה"ק ואין זה מגדר הענו' לכתוב בספר כן אלא גלוי לכל העם דברה"ק נאמרה כל המגל' ולא ענה מלבו לכתוב רק כאשר ישים ה' בפיו אותו הוצרך לכתוב מבלי שינוי ח"ו בשום צד וא"ש:
<b>ולכן</b> ראו כמה עמקו מחשבות אויבינו ומה מאוד גברו חסדי ה' עמנו לזכרו בימי העונ' שהי' הכל בזמן ובעונה וכוונת ימי רצון וישועה לה' כנ"ל גלל כן בכל שמחתינו ראוי לזכור בחורבן בית תפארתינו וגלות עמינו ולהודות לה' כאשר נתקיימו יעודי גלות ראשון וגלות זה אפס עצור ועזוב כן יתקיימו ישועה ונחמה ובשוב ה' שבות ציון ועמו אז יגל יעקב וישמח ישראל בעושיו ויגילו בני ציון במלכם וכוס ישועות אשא ובא לציון גואל אמן ואמן:
<b>תוכחת</b> <b>מוסר</b> <b>מה</b> <b>שדרש</b> <b>הגאון</b> <b>הנ"ל</b> <b>בז'</b> <b>באב</b> <b>בשנת</b> <b>תקל"ד</b> <b>בק"ק</b> <b>מיץ</b> <b>יע"א</b> <b>ובתוכו</b> <b>הספד</b> <b>על</b> <b>תרי</b> <b>גאוני</b> <b>ארץ</b> <b>ז"ל</b><b>:</b> <b>ירמיה</b> <b>הנביא</b> כאשר החל לקונן לה' על הריגת יאשיה המלך פתח ואמר איכ' יועם זהב ישנא הכתם הטוב תשתפכנה אבני קודש בראש כל חוצות וכבר הרגישו חז"ל בהך אבני קודש תשתפכנה וכו' ופי' על כמה דמים רבים שנשפך מיאשי' הנ"ל אבל אין זה בגדר אבני קודש כי באבני' אין קדושה כלל אבל אפשר לומר כי כפי מ"ש המדר' באיכ' לא הי' חטא ליאשי' שלא שמע לעצת ירמיה באמרו מבלי להלחם בפרעה נכה כי אלו אמר לו ירמי' בדבר ה' ונבואה ח"ו שהי' עובר על דברי נביא רק הוא אמר לו מפי שמוע' כך קבלנו מפי ישעיה הנביא וסכסכתי מצרים וכו' ואמר לו יאשי' משה רבך דרבך לא אמר כן וחרב לא תעבור וכו' ודברי מי יקום דברי הרב או דברי התלמיד ולכך מנוקה מעון וכן כ' הרי"ף בעין יעקב ע"ש אמנם לכאורה עדיין יש מקום ספק למה לו ליאשי' כל הספק הזה דברי משה ודברי ישעי' ה"ל לשאול באורים ותומים הילך להלחם או לחדול ובזה יודע האמת ודינא הכי כדתנן אין מוציאין למלחמות רשות אלא ע"פ אורים ותומים ולהתיר קו' זו נראה כפי מה שכתבו המפרשים בשופטים דלא ענה האורים ותומים בלחמם עם בנימין בפלגש בגבעה כהוגן הואיל ולא היה בפני ארון ה' אבל בפעם ג' שבחנו דבריהם כתיב להדיא וישאלו בני ישראל בה' ושם ארון ברית אלהים בימים ההם ופי' המפרשי' ור"י אברבנאל בתוכם כי ב"פ הראשונים לא היה בפני ארון ולכך לא בחנו דבריהם והטעם כי אין כל מקום גורם להשפע רה"ק על הכהן השואל ולצרף אותיות כראוי אמנם נגד ארון ה' אשר שם חביון עוזו שם בקל ינוח רוח ה' על הכהן השואל בשומו פניו נגד אדון כל הארץ ויבא תשוב' על נכון כלל הדבר אין שאלת אורים ותומים כהוגן כי אם לפני ה' כי לאו כל מקומות ראוים שיהי' נשפע רה"ק על השואל ויחול רה"ק על אבני החושן שיהיו האותיות בולטות ומצטרפות. וזהו צריך להיות דוקא לפני ארון וא"כ יאשי' שגנז ארון ה' כדאמרינן בגמרא בכמה דוכתי לא הי' אז סיפוק בידו לשאול באורים ותומים וזהו מאמר ירמיה בקוננו כי מגלת איכה הוא סוגר לכל הדברים כנודע ובאמרו איכה יועם הזהב וכו' ואיכה תשתפכנ' אבני קודש וכו' הרצון שקונן על יאשי' איכה עוצם מעלתו שנדמה לזהב וכתם אופיר כהה ונשתנה שנהרג כי לא הי' בו שמץ חטא כנ"ל כי נשען על דברי משה ושלא תאמר ה"ל לשאול באורים ותומים כדין תורה וע"ז אמר אבני קודש הרצון אבני חושן ואפוד איכה תשתפכנ' בראש כל חוצות וכי יהי' בכל מקום נשפך רוח הקודש עליהם בכל מקום ומקום לאו כל מקומות כשרים כי אם לפני ארון ה' וזהו לא הי' אז כי כבר נגנז ולכך קונן עליו איכה זהו חדא אבל עוד יש פנים שונים בענין הנ"ל ואמת כי אין עסקי היום בדרש תורה וכהנ' דברים המתקבלים לשומעם ויונעם כי מפאת הזמן אשר הוא יום שרקדו גוי' בהיכל השם בעו"ה שמהו מקדש ה' לתועבה ואיך אנחם לומר דברים דרושים לכל חפציהם וגם מפאת הדרוש אשר קבעתי לעשות אבל יחיד בכי תמרורים על העדר הרבנים השלימים הרב הגאון מו"ה ישראל אב"ד דק"ק הענויא ז"ל ואחרון הכביד אשר צירים אחזתני בשמעי הוא הגאון מפורסם בעולם בתורה ויראה אלוף נעורי אשר למדתי אצלו כ"מ מאיר הרב אב"ד דק"ק אייזן שטאט ז"ל הלך למנוח' הוי חסידי ישראל גברא רבה והסימן שברך מ"י ירפא לך "מאיר "ישראל וראוי לקונן ביחוד ימי' אלו אשר קשה סילוקן של צדיקים יותר מחורבן בהמ"ק והטעם נראה דיש להבין במה שנאמר בקרא השיב אחור ימינו וכן נצב אחור ימינו ומה הוא זו אבל כבר אמרו שלא זזה שכינה ממקומה עד שעושה רושם הרצון כי מ"מ קצת השר' שכינתו במקומו וכמו שאמרו אע"פ ששומים קדושתן עליהן כי מ"מ השכינה נשאר והוא בכותל מערבי כי שם יתד נאמן ושריד שישרה שם השכינה כדדרשינן הנה זה עומד אחר כתלנו זה כותל מערבי שלא זזה שכינה וכבר נודע כי אחור וקדם פירושו קדם מזרח אחור מערב וזהו כוונת הקרא כי ימין ה' שהוא חסדו והשפעתו נצב אחור היינו למערב כי סילק שכינתו מכל הבית אבל השיבו על מערבי ושם עדיין קדושת כבודו וזהו אם תשכח לירושלים להיותך חושב כי כבר חלף קדושתו מבלי שיור בעו"ה והרי הוא כמת נשכח מלב תשכח ימיני כי ימינו עומד במערב ובזה א"א לשכח כי עדיין רוח קדשו שם וזהו מאמר הגמ' עדיין חביבי' גביה דכתיב נרדי נתן ריחו ולא כתיב הסריח והוא דנודע דסביב רשעים יתהלכון תיכף בסילוק הקדוש' יניח הטומא' ולכך במות ישראלי ונסתלק קדוש' יטמא משא"כ קברי עכו"ם. ואין לך סרחון גדול ומזוהם מהשרית הקליפות הן מקום אשפה וטינוף ועיפושי המוליד סרחון ולכך אלו אין ח"ו חביבי' גביה שהי' מסלק שכינתו מכל וכל היו הקליפות שוכנים שם והי' כתיב הסריח אבל שברוב חסדו עדיין יש לו חביבותו עלינו ולא סילק לגמרי רק שורה על כותל הנ"ל אין מקום לטומאה לחול להדיא ולכך לא כתיב הסריח. וזהו אצל חורבן בהמ"ק אבל בהעדר ת"ח וצדיק לא נשאר שריד כי כולו הלך ילך ואין כאן שיור בעו"ה ותיכף יחול סטרא מסאבא ולכך אמרו חז"ל חכמת סופרי' תסריח הודיע לנו כי באבדן חכמים שמה קננו הנחש וכת דיליה עד שיסריח ולזה קשה סילוקן של צדיקים יותר מחורבן ביהמ"ק וא"כ איפוא מי הוא אשר חילים יגבר לדבר בדעת מיושבת ובדעת ידבר דבר על אופניו ומעיד אני עליו שמאוד הי' שוקד על התור' והוא קיים מה שנאמר בק"ש בשבתך בביתך ובלכתך בדרך ובשכבך ובקומך שהרצון כי יצה"ר כאשר יבקש להסית לאדם לבטל מתור' יבא עליו באופנים שונים הכל לפי ענין המפות' כי יאמר שתמיד תצטרך להיות יושב בבית ללמוד תור' כי דברים אלו צריכים שקיד' והתמד' התעיף עיניך וכו' ולולי כן לריק אתה יגע ולא תקום מחשבתך וזהו יקשה עליך להיות כלוא בבית ה' וכאמרם לא אהי' חובש מחובשי בה"מ ולכן בני חדל מזה ולכך אמרה תור' בשבתך בביתך אע"פ שתהי' צריך תמיד להיות ביושבי בית מ"מ לא תבטל אהבת ה' ותמיד באהבתו תשגה ותהג' בתורתו ולפעמים בא יצה"ר באופן אחר באמרו כאן אין לך רב מובהק וכניס' חכמים ומרבה ישיבה מרבה חכמה רק צריך אתה לילך למרחוק מקום תורה וישיב' וכל דרכי' בחזקת סכנ' ופגיע' ומי יודע אם תגיע למכון חפצך וכהנ' דברים המונעים אבל הכתוב מזרז בכל זה לא תשגיח בו אפילו בלכתך בדרך וכ"כ בא היצה"ר לומר אתה חלוש בטבע אם תייגע בתורה תבוא לידי משכב ותחלש כחך לכך אמרה התור' ובשכבך אפילו על משכב הוא לא תסור אהבתך מתורה וכן יצה"ר אומר אם אתה תלמוד צריך אתה לקום בראש אשמורת ללמוד כדרכו של תורה במיעוט שינ' ואין זה טבעך ואם אין אתה ישן כפי הראוי לא תצליח לשום חפץ וע"ז אמרה התורה ובקומך בכל זה לא תבטל אהבת תורה כמאמר שלמה מים רבים לא יוכלו לכבות אהבה וכל דברים אלו נתקיימו בהגאון הנ"ל יהיה זכרונו לחיי עה"ב כי מעיד אני שהי' חלוש למאוד בטבעו ומ"מ לא ביטל עונתו של תורה ויגע מאוד בתור' ולא ביטל בשינה לילה בלילה שקם לאחר חצות ללמוד תורה לשמה לכך צריך הספד גדול ובאמת עיקר הספד הוא לחזור בתשובה וזהו שנחלקו במדרש רבה פ' אחרי אמר ר"א נסמכה מיתת מרים לפ' פרה כשם שאפר פרה מכפרת כך מיתת צדיקים מכפרת אר"י נסמכה מיתת אהרן לשברי לוחות שקשה לפני הקב"ה מיתתן של צדיקי' כשברי לוחות אר"ח למה מזכיר מיתתן של בני אהרן ביה"כ ללמדך שכשם שיה"כ מכפר כך מיתת צדיקים מכפר וכו' עכ"ל וענין דבריהם כך כי ר"א דיליף מפרה ס"ל כי מיתת צדיקי' מועיל לחטאי' אשר בחבורתו נרפא לנו כמו ענין סגולי שמועיל ברפואה ואין בו טעם טבעי או מחקרי כלל כ"א סגולי וכן הי' בפרה שאפר מטהר טומא' חמור' בלי טעם וסיבה נודעת ולכך נאמר בו חוקה וכן מיתת צדיקים מכפר בלי טעם וזהו הוקשו לאפר פרה ולפ"ז לפושעים יפגיע אמנם לתלמידיו ולנלוים לו שנהנו מתורתו ולאורו הלכו ובצלו היו חיים להם הפסד גדול ובעו"ה עולם חשך בעדם ויהי לילה וזהו מעין פרה שמטהרת טמאים וכך הוא מועיל לפושעים וחטאים ומטמא טהורים וכן הוא לטהורים הוא העדר גדול והפסד בעו"ה. לא כן דעת ר"ח דס"ל דמיתת צדיקים מכפרת עם תשובה גמורה וחלוטה והמית' פותח פתח לתשוב' אשר החי יתן אל לבו כי יראה חכמים ימותו אבל בלי תשובה לא ולכך מקישו ליה"כ כמו דיה"כ צריך תשובה כך מיתת צדיקים צריך תשובה אבל ר"י ס"ל דאמת קשה מאוד לפני ה' שצדיקים ימותו אבל סיבת מיתתם הוא לטובת הדור כי כ"ז שצדיק גמור בדור הבינונים אינם נחשבים לכלום כי יש הבדל ביניהם וכמאמר אשה צרפית לאליהו כי באת אלי לפקוד עוני ודרשינן כ"ז שלא היית כאן הייתי נדונית כצדקת עכשיו לרב צדקתך אני נדונית כרשעה וכן בנח אמרי' בדורותיו אלו הי' בדורו של אברהם לא הי' צדיק ולכך ה' שהוא חומל דלים צאן הדור לבל יהיו נחשבים ח"ו לרשעים מסלק הצדיק גמור ואם כן הם בדורותם צדיקי' ואף שקשה לפני ה' לסלק צדיק מ"מ לטוב' ישראל עושהו וזהו הי' ענין לוחות אף שהיה קשה לפני קב"ה שבירתן מעשה אלהים שנבראו בע"ש בין השמשות בכונה מיוחדת מאלהים שיחבול מעשה ידיו מ"מ לתקנת ישראל למען יהיה עונם נקל ויהיו כפנוים כמאמר חכמינו זכרונם לברכה לא השגיח ה' בהעדר הלוחות ואמר למשה יישר כחך ששברת לכך מדמה מיתת צדיקים לשברי לוחות ולמדין מדברי מדרש כי צריך תשובה כמו יה"כ והתשובה הוא על שני אופנים או כמאמר הני בריוני עד האידנא הוי לן מגין אבל עכשיו מי יגן בעדינו ומי יפגיע בעדינו לה' אשר בצלו נחי' והפן השני כמאמר חז"ל שיתן ללבו אין מנוס מה' ביום זעם וארזים נפלו בם שלהבת ולא עמד לו תורה ומצות ומה נעשה אנן אי תורה ואי מצות דאגין עלן וזהו מאמר ירמיה באמרו איכה יעיב באפו ה' את בת ציון השליך משמים ארץ תפארת ישראל ולא זכר הדום רגליו ביום אפו דיש לדקדק כי אמר השליך ולא זכר ומורה כלן על לשון עבר כי הנביא קונן כאלו כבר נעשה הדבר ובתחלת דבריו אמר יעיב על עתיד שיהיה כן וכהנה יתר דקדוקים שדקדקו מפרשים אבל ענין ירמיה היה לעורר בתשובה וכמאמר איוב גורו לכם מפני חרב למען תדעון שדון והוא שיש לאיש לפחוד מחימה ואף של קב"ה ואל יפתהו יצרו כי אל חנון ורחום ה' נושא עון אבל אף כי כך מדותיו מ"מ מדקדק על עונות ופשעים וכך הוא חינון שלו לייסר איש כפי מעשיו לזכות אחריתו יתעלה שמו כי אין לפניו משא פני' ומפחד יום דין ויום אפו יש לנו לחרוד בצירי' וחבלים מאוד ומדי זכור יזכרו אדם ימאס בכל יגיעה ותענוג עה"ז כי במה נחשב ולא יועילו ביום עברה ולכך אמר דוד נשקו בר לבבכם פן יאנף ותאבדו דרך כי יבער כמעט אפו וצא ולמד אם ביום אפו השליך משמים תפארת ישראל שהוא דמות יעקב החקוק בכסא כבוד השליך איקונין שלו וגם הדום רגליו שהוא מקדש ה' אשר היה הדום רגליו לא זכר ביום אפו הרס ולא חמל ומה נעשה אנן בהגיענו לדין ביום אפו ומה נענה ליום פקודה ואיך יש לנו תקוה להמלט משאתו וחרון ה' ומה יבטיח אותנו היצה"ר על קנה רצוץ וזהו מאמר ירמיה אתם בני ציון שובו אל ה' כי איכה יעיב באפו את בת ציון ראו ודעו איך יקרה אתכם באחרית הימים ביום אף ה' כי אתם רואים מה שעשה שהשליך משמים תפארת ישראל ולא זכר הדום רגליו ביום אפו א"כ דעו וראו איך יקרה לכם ביום אפו ולכך החישו מפלט לשוב אל ה' כי רבים רחמיו וכן יש לנו לשוב בראותנו כי צדיק אבד וראוי לשים על לב בתשובה וזהו עיקר הספד אשר חל על האדם לפשפש במעשיו ולומר אם בארזים נפלה שלהבת ודייק שלהבת הרצון כי אמרו כי ארזים אין גזעם מחליף וכן צדיק שמת אין לו תמורה אבל מחקרים חשבו כי אין אמת בפי חכמים ז"ל באמרם כי ארזים אין גזעם מחליף כי החוש מכחישו ומאין ארזים לנו אם כל ארזים שנקצצו מיום עולם לא החליפו אבל טעו ודאי כ"א ישרשו אילנות כח האילן באדמה להצמיח כמוהו אבל דורות אחרונות התחכמו בכרתו יערות לעשות ממנו שדה זריעה ששורפים השרש באש והאש שואב כל לחלוחית שיש בעפר ההוא ומייבשו ומכלה אותו עד שנעשה ארץ שרופה מלחה ולא תצליח לגדל עצי יער וזהו ענין בארזים בהשרש' בעלמא יחליף גזעו אבל בשריפת שרשו אז יפסיד וזהו שדייקו אם בארזים נפלה שלהבת דייקא וכן בצדיק אין גזעו מחליף ולכן מחויבים אנו לעשות אבל יחיד כי אבד עולם ומלואו ובאמת עיקר ההספד לומר ולשים על לב הראשונים חדלו והלכו למנוחה ונחנו נשארנו לאנחה ראוי לנו להקים נדחה ולעשות משמרת לתורתינו כי זהו חיינו ושלימות נפשינו ולגדל עדרים לתורה ואיך נספוד ונצעוק בקול בוכים על העדר ת"ח ואין ידינו פשוטה להקים אחרים אשר עדיין לא הגיעו לשלימות התורה וחכמה להספיקן בכל מחסורם אפס ילמדו תורת ה' ולא יהיה ח"ו ישראל אלמן ויחוס מלומדי תורת ה' אוי לי אמי כי ילדתני ברואי שפלת התורה ולומדיה דור הולך וחסר הזקנים וכשרים שבדור ישובו למקום אשר נתנו ואין קול חדש תחת שמש לומר הנצו הרמונים ופרחי גפן וסמדר נתנו ריח ומי עושה זה וגורם זה הקצינים שבדור שאינם מחזיקים בעמוד התורה לתת ללומדי תורה מחי' ושארית בארץ ויאמרו לו מפתי תאכל ומימי תשתה אפס יקרה שמך על התורה רכב וצלח ואלו היו עושים כזאת בלי ספק שהיו מגדלים בעלי קרנים בקרני הוד בתורה כי דורינו דור דעה במושכלת במו"מ כמה תחבולות עושים והתחכמות ממרחק וביגיעה יביאו לחמם ולמה לא יצליח הדעת ובינה יתירה כזה בלימוד תורה שהוא מושכל האמיתי להיותם טרודים במחי' וכלכלה וחייהם תלוי מנגד פג רוחם ולבבם אין אתם וזהו שאמר ירמיה איכה יועם זהב וכו' ודרש במדרש תשתפכנה אבני קודש בראש כל חוצות אלו ת"ח דנפקו לפרנסתהון והענין להבין הוא מה שאמר ירמיה בלע ה' ולא חמל את כל נאות יעקב הרס בעברתו מבצרי בת יהודה חלל ממלכ' ושרי' להבין מה ענין זה לזה אבל כבר נודע כי אמרו כל הברכות שבירך בלעם כולם חזרו חוץ מבה"כ ובה"מ שנאמר ויהפוך ה' לך את הקללה לברכה קללה ולא קללות וא"כ למדנו מזה שקללה א' נתהפך לברכה אבל אינ' מסיימין איזה קללה שנתהפך רק מבוא' א' שנתהפך ואם נדייק בברכת בלעם בכללותיהם אף שפרטיהן מרובים אבל כללותיהן נכללים בשלשה סוגים א' שיהיה לנו בה"כ ובה"מ כאמרו מה טובו וכו' ושנים להקים מלכים ונגידים ולהיות ממשלת' הולך וגדול ויהיו עמים רבים נכנעים תחתיהם וג' שיהיו ישראל עם חזק מכניע צרים מתגבר על אויביו וכהנה בגבורו' והצלחת ישראל ובזו היו נכללים ברכותיו ואם כן כיון שהתורה העיד' שאחד מהן נתקיים הברכה לא ימלט שא' מהן מג' הנ"ל יקויים וזהו היה מצעקת ירמיה בקול קינה שכאן כל שלשה נהפכו לקללה ולא נתקיים אפילו אחת מהן וזהו אמרו בלע ה' ולא חמל כל נאות יעקב ודרשינן במדרש שהוא בה"כ ובה"מ ע"ש במדרש איכה ואם כן הרי ברכה א' שנהפך לקללה ובגבורת והצלחת ישראל הרס בעברתו מבצרים הגיע לארץ מטה מטה בעו"ה והרי כאן שני' ושלישית חלל מלכה ושריה וא"כ איה איפוא הקלל' שנהפכה לברכ' אבל באמת טעם וישוב לזו הוא דצריך טעם למה נהפכו כולם חוץ מבית הכנסת ובה"מ הוא דכבר כתבנו דצריך ת"ח להיות חמוקי ירכיך ונחבא אל כלי קודש וקרוי מחובשי בה"מ וענין בלעם דלא נתקיים ברכתו הוא דהכניס עין הרע בברכות כמ"ש הזוהר וטוב עין הוא יברך ובעין הרע שלו לא חלו וכלל הוא כל דבר הסמוי מן עין אין הרע שולט בו ולכך בה"כ ובה"מ שסמוי מעין אין עין הרע שולט ולכך נתקיים ברכתו אך זהו אם ת"ח חבוש בבה"מ לא יראה ולא ימצא בשוק אבל אם צריך לילך בשוקים לחזור אחר פרנסתו פשיטא חל עליו עין הרע וגם זו לא יתקיים וזהו מאמר ירמיה ת"ח שדומה לזהב וכתם פז איכה יועם וישנה איך כהה מראיתו ונשתנה הוד פניו וקאמר הטעם למה נתמעט התורה וחל קללת בלעם אבני קודש המה ת"ח תשתפכנה בראש כל חוצות שהולכים בחוצות לפרנסתן ואם כן אינו סמוי מעין וחל עליו עין הרע כי כך הדבר בכל מקום צנוע אין סטרא אחרא כלל חל כמאמר לך עמי בא בחדרך וסגור דלתיך לכך דבר בעיר כנס רגלך ועיין בזוהר כי בדבר צנוע לית סטרא בישא מקום לחול ולכך ראו כמה מגיע לנו בעו"ה אשר משכו יד לפרנס ת"ח שלא יהא להם צורך לחזור ולהדר אחר פרנסתם והלא זו אשר נשאר לנו בגולה ובאמת עיקר הגלות היא אבדן תורתינו וחכמת ה' ועיקר נחמתינו כי ה' השאיר לנו שריד אשר לא שכחנו זה משך זמן רב מצותיו ותורתו במצות תורה וסופרים ודקדוקי סופרים וחומרות גאונים כמה חייבים אנו לשבח לה' על נס נפלא כזה אשר זה זמן אורך הגלות וטלטולים מגוי לגוי ובכל זה לא שכחנו תורת אלהינו ועוד יש תורה ת"ל בישראל רק הכל תלוי בנו לחזק ידים רפות וברכים כושלות לבל ימוטו ואמר במדרש שבליל חורבן ביהמ"ק בא אברהם לבהמ"ק והיה הקב"ה מטייל עמו ארוכות וקצרות ושאלו מה לידידי בביתי א"ל בני היכן הם א"ל חטאו וגלו א"ל היה לך לזכור הטובים שבהן א"ל עשו המזמתה א"ל היה לך להביט בברית מילה א"ל בשר קודש יעברו ולא עוד אלא ששונאים זה לזה עכ"ל להבין הענין טיול ביום מר כזה וארוכות וקצרות וגם השאלה מה לידידי בביתי הלא נודע כי בא להתחנן בעד בניו ומה ענין תשובה עשו המזמת' והבטת ברית מילה וגם מה שא"ל ולא עוד אלא ששונאים זה את זה תמוה ביותר ורבותינו בעלי אגדה כוונו בזה לדבר מושכל והוא כי או"ה צוחקים עלינו באמרם בבית ראשון שעברתם פי ה' לרוב היה גלות שלכם שבעים שנה וכעת אשר בבית שני לא נמצא ברוב הקהל עולה גדולה ורב מהמרי וארכו הימים ולא נושעתם אבל כבר מבואר בכל מקראות תנ"ך כי גאולה בבית שני היה רק פקידה אבל אריכות הגלות המר הזה כבר נחתם עלינו בגלות בית ראשון לסיבת המרי והפשעים מבית ראשון כמבואר בתוכחת משה כאשר הוכיח הרמב"ן מן כמה פסוקים יולך ה' אותך ואת מלכך וכו' ומן והשיבך ה' מצרים באניות וכן בכמה נביאים וירמיהו הנביא שראה ראשון מקל שקד כי שוקד ה' על הרעה ובשנית סיר נפוח פונה צפונה כי מצפון תפתח הרעה הוא כי מראה ראשונה מורה על גלות בבל ולכך אמר ה' כי שוקד על הרעה להיותו נעשה מהר אבל על מראה שנייה היותו מורה על גלות שני ולכך אמר מצפון תפתח רעה היותו רומי וכל ארצות ארופא חלקו של רומי הוא בצפון עולם וכהנה פסוקים רבים לאין מספר בישעיה וירמיהו המורים על גלות רומי אך המינים עדיין שואלים הלא יוצאי ירך של אביו יותר עלולים לסבול חטא אביהם משעלולים נכדם ויוצאי חלציהם אחריהם ואם כן איך יתכן כי יוצאי ירך גולי יהודה אשר ידם היה במעל שבו מהגולה וישבו בטח והתמידו כמה דורות ואחר כך דור אחרון יסבלו עון אבות ולילך בגולה וזהו שלא כדת אבל האמת הוא כך דבאמת מה הפסק זו משמשת לפקוד תוך שבעים שנה ואחר כך לגלותם הלא יותר נכון שיהיה הגלות בלי הפסק עד ירחם ה' עמו ואחרון אחרון נשכר אבל חסדי ה' לא תמו ומה רבו רחמיו כי הבטיח אותנו לבל ישכח תורת אלהינו מקרבנו כי הוא שלימות נפשנו וכבר נודע כי בגלות בית ראשון לרב עזיבת התורה ולמיעוט תקנו' וגדרי' מסנהדרין שהיה בימי בית א' כמעט נשכח התורה מהמוני עם וכשובם מהגולה לא ידעו ממצות סוכה ומשמירת שבת שהוא ג' ליו"ד דברות והתערבו בגויי ארצות ולא ידעו איסור חיתון ובפרטות עם עמון ומואב כמבואר בנחמיה ואלו התמיד הענין עוד מאה או מאתים שנה וקרה לנו הנגזר מאת ה' רב שמדות ועוצם הטלטול היה נשכח התורה מכל וכל מבלי זכר כלל ואם כן היה ח"ו אבד תקותנו והתחיינה עצמות היבשות כשאין עמם תורה ומצות ה' ולזאת ה' חושב מחשבות לבל ידח נדח מתורתו כאשר הבטיח לנו קרבנו לפקודתו בסוף ע' שנה לא"י ועודני חרש ומסגר אלף נביאים קיימים הם אשר מסרו הדבר לכה"ג וכן בבית שני רבו המלמדים תורה ברבים וגדרו גדר וסייגי' ומשמרת וכהנה רבות אשר יד ה' עליהם השכיל לבל תשכח התורה וכאשר שיערו חכמתו העליונה כי כבר נעשה התיקון לבל יהיה שכחת התורה גלה אותנו שנית מע"פ האדמה עבור חטאת ומרי בית הראשון כנ"ל וברוך שמו אשר עינינו ראינו כי אנו בעו"ה היום בגולה יותר מאלף ות"ר שנה לא שכחנו מצות ה' דקדוקי סופרים וחומרי דגאונים והכל מחסד ה' וטובו עלינו ומזה יובן הנ"ל כי ודאי אברהם לא היה פחד מחמת גלות כי כבר נאמר לו בברית בין הבתרים שעבוד וגלות ד' מלכיות כנודע והלא היא התרופה וע"י גלות נזכה לשלימות האחרון ועולם התיקון וכאשר אבות עולם בעצמן הוצרכו לקבל גלות לזכך חומרם ולזכות לשלימו' האמתי אמנם אברהם חרד כי ידע וראה העדר ידיע' שיש לישראל בגלות ראשון מהתורה ומצות ואם כן פחד אם יאריך הגלות כפי הקצוב עליהם מה' ישכחו תורת ה' ותפוג תורה ויתערבו בגוים ואם כן ח"ו השתות יהרסון וצדיק מה פעל והקב"ה ידע זה ונחמו כי לא יתמיד הגלות הארוך כזה בפעם א' רק יהיה גלות קצר בתחלת ע' שנים וישובו וילמדו תורת ה' ואחר כך יגלו לגלות ארוך ומר בעו"ה ואז לא ימוש התורה מאתם וזהו אמרם שטייל ה' עמו ארוכות וקצרות הרצון שהראה לו שיהיה גלות ארוך וקצר ולא שיהיה הכל בבת א' ואם אמנם אברהם נצער בעבור חרבן בית ה' אמר לו הקב"ה כי אין זה אנוני' הנוגע לישראל כי לא היה ביתם רק בית אשר שם ה' נקרא עליו וביתו היה כדכתיב למען אשר שמך נקרא עליו והקב"ה לטובת ישראל להתם חטא ולכלות פשע לא חס על ביתו והדום רגליו אפס יהיה להם תקומה ושפך חמתו על ביתו וזהו מאמר השם מה לידידי בביתי הרצון מה איכפת לך אם אני איני מקפיד ומחריב בשביל טובת בניך והשיב אברהם כל צערי על צדיקים שנשפכו דמם אשר אין עול בכפם וזהו אמרו היה לך לזכור טובים שבהם והשיב השם עשו המזמתה והיינו שעסקו בדבר זימה כדכתיב איש את אשת רעהו טמא וילכו אל הנערה וכו' וכל מקום שאתה מוצא זנות אנדרלמוסי' בא לעולם והורגת רעים וטובים כמ"ש רש"י בפ' נח אך הטעם למה באמת בזנות גם הטובים נלקים כי כביכול כל זמן שהשגחת ה' בזה עולם אין רשות למשטין לפגוע בטובים אבל כבר נודע כי אלהינו שונא זימה והיינו שכביכול ממאס בו יותר מכל עבירות ומסלק השגחתו כאדם שממאס לראות בדבר קיא צואה ומסתתר פניו ואם כן רשות נתונה למשחית ואין מבחין בין טוב לרע אך זה בגוים שאין להם ברית מילה ואינם בני ברית של ה' אבל ישראלים שיש להם ברית אין הקב"ה ממאס בבני בריתו ולכך הוא הברית באותו מקום להיות כי עלולים בעו"ה בני אדם לזנות ונתן הקב"ה זה לנו לאות לבל ימאס על כל פנים בנו וזהו הנאמר בתורה ואף גם זאת בהיותם וכו' לא מאסתים וכו' להפר בריתי אתם הרי שדייק שיזכור בריתו ולא ימאס בהן ולכך לא יהיה להם כליה ח"ו כי לא יהיה רשו' למשחית להרוג טובים וכן אמר איוב שהוא משל לבני ישראל בגולה כאשר הארכתי בפעם אחר שכל ענין איוב הוא משל לבני ישראל בגולה וזהו אמרם משל היה הטוב לך כי תעשוק משפט תמאס יגיע כפיך וזהו שאלת אברהם היה לך לזכור ברית מילה ואם כן אין להרוג הטובים וע"ז השיב השם כי עברו ברית ובשר קודש יעברו ועוד בשלמא אם היו באגודה א' היה השריית שכינת קדשו בתוכם כי הוא השוכן בתוך טומאתינו ואימת כשאנו באגודה א' והן אל כביר לא ימאס אבל כשהם בפירוד אין הקב"ה משרה שכינתו כלל להיותם נדונים כיחידים וגם במקום שלבבות חלוקים אין מדור לשכינה כי הוא עושה שלום במרומיו וכאשר כבר הארכתי בזה בדרוש הקודם ולכך סילק ה' שכינתו וארץ נתנה ביד רשע ולכך גם צדיקים שבדור ספו תמו ומזה נראה בעליל כי כל גלות המר הזה הכל בעון בית ראשון ובזה יובנו דברי הגמרא פ' חלק ודמעתה על לחיה אמר רבא אמר ר"י כאשה שבוכה על בעל נעורי' ויש להבין איך רמיזי זה בדמעת' על לחי' ורש"י דחק עצמו בדוחק גדול ע"ש אבל ירמיה בפתיחתו תיכף כלל שני חורבנות כי נודע מ"ש יוסף בן גוריון לרומיים פי' על פסוק גדול יהיה כבוד בית האחרון מהראשון ודרשו חז"ל ג"כ שקאי על בית שני והורדוס ולא על בית ג' כי זהו לרב מעלתו אין לו ערך ויחוס כלל לבית ראשון ואינו כלל בסוגי עד שיאמר עליו זה גדול מזה ואולם הגמרא נתחבט במה גדול מראשון ויוסף הנ"ל ויתר מפרשים פירשו בזה כי בבית ראשון לא יצא שם הבית בכבוד ותהלה בעיני מלכי ארץ ולא מצינו שום מלך ששלח מנחה וקרבן לבית ה' כי לא יצא טיב ישראל בארצות וגם הגוים היו שקועים ביותר בחרפים וכישופים עד שחשבו גם להם שפע אלהים אבל בבית שני כל מלכים וגוים רבים כולם כבדו הבית במנחות וקרבנות ודורונות וקראו אותו בית ה' כאשר נודע מן כורש ודריוש ותלמי מלך שהיו מושלים ממש בכל כיפה ואצ"ל קיסרי רומי אויגוסטוס יוליוס ובעו"ה סיבת קריבת החורבן כמאמר חז"ל מבר קמצא היה בסיבת קרבן ששלח קיסר רומי שמושל אז בכל הארץ לכבוד הבית וזהו הנאמר בחגי ב' ובאו חמדת כל גוי ומלאתי את בית זה כבוד אמר ה' צבאות לי הכסף ולי הזהב נאם ה' צבאות גדול יהיה כבוד הבית הזה האחרון מן הראשון וכו' ע"כ וזהו מורה בביאור כמ"ש כי בזו גדולה כבודו שכל מלכים יכבדוהו וירמיה בקינתו קונן על שני מקדשות ולכך פתח בראשון ואמר איכה ישבה בדד העיר רבתי עם כי היה רבתי עם אבל לא רבתי בגוים כי לא יצא שמה בקרב ארצות וישבה בדד כי בחרבן ראשון חדל כל רגל אדם משם כמאמרם נ"ב שנה לא עבר איש ביהודה ואמר היתה כאלמנה ודרשו לא אלמנה ממש כאשה שהלך בעלה למד"ה כי לא היה לזמן רחוק כי יודעים הפקיד' לע' שנה והרי הוא ממש כמו שמרחיק הבעל נדוד על זמן מה והאשה מקוה ומייחל' לו ליום מועד ואחר כך מדבר מחרבן בית שני אמר רבתי בגוים שרתי במדינות כי נתפרסם שמה בכל ארצות ואיים רחוקים ולא אמר עלי' ישבה בדד כי לא גלו בבית שני מכל וכל וא"י נשארו יושבים בה כאשר כל חכמי ישראל מחרבן הבית עד זמן רבינו הקדוש יושבים בא"י במושבותם רק קסרי רומי נתנו עליהם מס ומכרו הארץ שדה של זה לזה לבל יחשבו יהודים שהם מוחזקים בו מאבותיהם כמ"ש יוסף בן גוריון בספרו לרומים וכמבואר בגמרא דגיטין בסקרוקין ביהודה ומשם מבואר שהיו נשארים יושבים בא"י ולכך אמר עליהם היתה למס ולא ישבו בדד ולכך אמרו בכה תבכה על שני חרבנות אמנם כבר אמרתי כי עיקר גלות בית שני היה בשביל ראשון ועוונם סבלנו רק בחסד ה' שהיה פקידה ביניהם כנ"ל והנה כל חטא בית ראשון שלא קראו לה' כלל כדכתיב אכלי עמי אכלו לחם ה' לא קראו וכן ישעיה צווח ולא אותי קראת יעקב וכו' ובגמ' דחולין פ' הזרוע אמרינן כי ניתן להכהנים זרוע כנגד ויקח פנחס רומח קיבה כנגד וידקור אל קבתה ולחיי' כנגד ויעמוד פנחס ויפלל הרי דלחיי' כאלו מוכן לתפלה וזעקה וזהו מאמרו של ירמיה ודמעתה לא על חטא בית שני כי שם היו מתפללים לה' ותמימים היו עם ה' רק על חטא בית ראשון אשר לא קראו לה' וזהו ודמעתה על לחיה שהוא כלי המושאל ומוכן לצעקה ותפלה כהנ"ל בפנחס וזהו שאמר רבא בשם ר"י כי הדמע' יהיה על חורבן הראשון כי משם נסתעף חרבן השני וזהו כאשה על בעל נעוריה אבל בבית שני כבר היה כבעל מחזיר אלמנתו וגרושתו כנודע ולכך עיקר הבכי על בית ראשון וזהו על לחיה על ביטול תפלה וצעקה להשם וראו נא לכמה מגיע ועד היכן ענין תפלה ועל זה נחתם גזר דין על אשר ה' לא קראו וצריך האדם להיות חרד בתפלה כי זה אשר נשאר לנו בגולה ואין לנו עבודה וזהו עבודה וכמה יש לאדם להתבונן בו ולעמוד בהכנע' יתירה וכפיפת קומה ומלין לצד עלאי ימלל בנחת ובכונה ואשרי למי שמתפלל בדמע ולב נשבר ונדכה כי לא ישוב ריקם ועל מה נבטח בגולה ומה יגין בעדנו אם לא בתפלה ובקשה מקירות לב אוי לנו אשר נאמר סכותה בענן לך מעבור תפלה ומה הוא הענן הוא אידי' והבל שיש בו חטא היוצא מפי איש ואשה כל יום וביחוד שיחה בטילה בבה"כ ומכ"ש בעת תפלה הכל הוא עולה בעב וענן ומונע לתפלה לעלות אך אם אדם מתפלל אחר כך בכונה ובבכי ודמעה מעלה כל תפלות מכמה שנים אשר סביב נקבצו לו כי נשארו עומדים ברפיון מבלי עלי' וכעת ע"י תפלה זו הם עולים במעלה בית אל אבל המוציאים מפיהם ניבול פה ר"ל שבועת שוא ומסירת ממון של ישראל אין התפלה נעכבת כי אם הולך יהלך תיכף לסטרא אחרא ר"ל וכאלו זבח לשעירים ואם יבכה אחר כך וירבה בתפלה קשה להציל בולעם וע"ז נאמר ראיתי דמעת עשוקים ואין להם מנחם.
<b>בניי</b> <b>אחיי</b> נא הקיצו משינתכם האולת ואל חבלו זמן בהבלי עולם ושיחה בטלה וספורי דברים בענייני מלחמות מי ינצח ומי ינוצח ולראות ולטייל מושכי קשת ותריס ומגן מלחמה והוללת ושמחה של מה בכך דברים אלו נאותים לשרים וסגנים אבל מה לנו בזה לאבד זמן וביחוד בימים אלו היה לכם לזכור יום בא צר ואויב בחוצות ירושלים ושפך סוללה והשחית חיל וחומה נטה קו ולא השיב ידו מבלע אוי לנו כי חטאנו אשר הרס ה' כל מבצרי יעקב הוריד לארץ נזר ישראל איך לא תדמע עיניכם בזכרכם ימים אלו גוים רקדו בהיכל ה' בקרדומות באו כחוטבי עצים להכרית עולל מבחוץ ומחדרים שיבה וכל בית ישראל יבכו את השריפה לכן הטיבו דרכיכם עם בינו' וחוסו על העדר הזמן כי אין יקר בנבראים כמו הזמן ואמרתי כל זה כוונו חז"ל באמרם זקני ת"ח כ"ז שמזקיני' מוסיפי' חכמה וזקני עמי הארץ דעתם מטפשת ויש להבין למה הלא ע"ה זקנים בעלי תחבולות וערמה למאוד אבל נודע כי ת"ח בורר לעצמו עולם הבא והפסיד עה"ז כדרכה של תורה מעט תענוג מעט שינה וכדומה ומלבד כי רובי ת"ח דחיקא להם שעתא למאוד וחסירי מזון אבל בכל זה החכים לעשות להחליף עולם עובר בעולם נצחי אבל ע"ה בורר לעצמו העולם הזה להתענג מנועם פרי' ומגדי' לנפשו ולא חש לעה"ב כלל וזהו שטות גדול להחליף עולם אמת בעולם תמורה ושקר והנה דרך משל הת"ח וע"ה שניהם בני כ' וא"כ לפי טבע שנות זקנה יחיו עוד נ' שנה וא"כ ת"ח עשה חכמה כי החליף נ' שנה בעולם נצחי וע"ה עשה שעות שהמיר נצחי ולקח לעצמו נ' שנה עולם שקר והנה כאשר יזקין יגיע לשלשים א"כ הרי חכמתו יותר טוב שעתה אין לו רק מ' שנה ומחליפן בעולם נצחי ולעומת זה ע"ה שטותו יותר גדול שמחליף נצחי במ' שנה וכן תמיד מיום ליום כאשר יזקינו הת"ח מו"מ שלו יותר טוב וע"ה כל יום ויום שמתקרב למיתתו בחירתו שלו יותר גרועה ולכך אמרו שת"ח מוסיף חכמה יום ביומו וע"ה מוסיף טפשות יום ביומו ואיך לא תחוסו על הזמן אם ד"מ זמנך קצוב למות ביום א' ואחד יאמר לך הנני נותן לך מאה אלפים דנרי זהב מת יום א' קודם לזה ידעתי כי לא תקחם בכל הון וא"כ שכ"כ יקר בעיני האדם יום א' יאמר נא איך יאבד יום א' לבטלה והרי שוטה זה מאבד אלפים דנרי זהב ע"ז יקרא שוטה שמאבד מה שנותנים לו כי מתת ה' הוא לברואיו הזמן יקר הנבראים כי בו יזכה אדם ארחו לדעת ה' ולהשיג שלמותו ולבוא לחקר תבונות ולתקן מצעדיו צעדי גבר בו ינחיל חיים הנצחיים כי כל קנין השלימות בזה העולם ולכך אמרו אחי' הספדא דהתם קאימנא והיינו שזו צער לצדיקים אשר מתו כי כל זמן היותם חיים היו הולכי' במעלות על מזבח ה' ממדרג' למדרגה אבל במותם במקום שיפול העץ שם יהי' מה שטרחו בזה העולם אבל שם אין קנין שלימות לעלות יותר ולכך אמרו דע"ז יש לספוד דשם יקום ולא ילך ממדריג' למדריגה ושאלו במדרש מפני מה מתים רשעים ואמר שכ"ז שהם חיים הם מכעיסים להקב"ה ובמותם פסק כדכתיב שם רשעים חדלו רוגז ומפני מה מתים צדיקים שכ"ז שהם חיים אין להם מנוחה אבל במותם ינוחו כדכתיב שם ינוחו יגיעי כח ויש להבין בממ"נ או דיש סברא חוץ על מיתת רשעים או על מיתת צדיקי' וא"כ איך שאל על שניהם ועוד איך ס"ד שרשעי' יחיו באבוד רשעים רנה אבל יש כאן ב' סברות כי כמה פעמים מצינו שהקב"ה מבטל רצון שלו אף שאין לו נחת בו בשביל רצין צדיק או לפעמים סברא הפוכ' כל רצון צדיק בטל נגד רגע א' שיהיה הדבר רע בעיני ה' להכעיסו ומול רצונו והנה באמת על מיתת רשעים אין לשאול כן יאבדו כל אויביך ה' אבל על צדיקים למה ימותו יש לשאול הלא הוא הטובה אמיתי רוצה בשלימות יצוריו למאוד וכל זמן שהצדיק חי משיג שלימות יום ביומו מוסיף אומץ ביראת ה' הלא ראוי שימים כחול ירבה עד שישיג שלימותו ויגיע למדרגת חנוך ואליהו ויהפך חומרו ליסוד נשגב וגשם חמישי וכדומה וגם יוכל להיות כי ה' נחת ינחת בו בחיים חיותו כי הוא עושה רצון ה' כל יום ושעה בתוספות אומץ וא"כ למה ימות מה שהוא לנחת ורצון לה' הבורא יוצר אדם אמנם התשובה א"כ לא הי' עבודה לש"ש רק הי' בשביל שלא ימות ולא הי' שכרו כ"כ כמו עכשיו דעושה אותו בלי פני' ושכרו הרבה מאוד אך זהו מספיק לקושיא ראשונה שיש לו להחיות בשביל קנין שלימותו ובזה השיב כהוגן שבזה יש לו יותר שלימות אבל הקושי' שני' במקומו דעכ"פ בחייו עושה רצון הבורא יהיה לאיזה טעם שיהיה וא"כ יש לו להיות חי כדי שיהי' לרצון לפני ה' וצ"ל כי אין ה' מקפיד על רצונו אשר ינחת בו אפס יגיע לברואיו קנין שלימות ביותר כי כך מדתו הטוב אמיתי יתעלה שמו לנצח ולכך שאל עדיין ה"ל לצדיק להיות חי לקנין שלימות ורצון הבורא ואם כי לא יעשו עבודת ה' כראוי גם רשעים אל ימותו וזהו מאמרו למה מתים רשעים וא"כ עדיין יעבוד לה' לש"ש וטוב לנו שיחיו רשעים רבים אפס צדיק אחד יחי' באומנתו בה' ובתורתו בקנין שלימות וע"ז השיב כי אם הם חיים הם למורת רוח לה' והם מכעיסים לה' ולכך אף שע"י יגיע שלימות לצדיק מ"מ א"א להחיים ויהי' שלא לרצון הבורא אך לפ"ז דאין ה' מבטל רצונו נגד שלימות הצדיקי' קשה לא ימותו צדיקים ואי דלא יהי' להם כ"כ שלימות כי יעשו בשביל חיים בעה"ז כנ"ל מה בכך סוף כל סוף המה ומעשיהם לרצון לפני ה' ומה איכפת לן אם מגיע לצדיק שלימות גדול או קטן סכ"ס נתקיים רצון ונחת לה' דהא אתה אומר שמקפיד ה' לבל יהי' לו דבר שלא לרצון יותר מקנין שלימות גמור של צדיק ולכך משני דלכך צדיקים מתים וכ"ז שהם חיים אין להם מנוחה מיצרם הרע ותמיד לוחם עמם והן בקדושיו לא יאמין ואולי ח"ו ינצחו כי הקב"ה הניח טבע בחירה ועבודה חפשיות לבני אדם כנודע ולכך בהיותו בתכלית השלימות הקב"ה מסלקו כדי שיפטור בטובה כאמרו כ"ז שהן חיים אין להם מנוח' אבל במותם שם ינוחו ולכך אז הקב"ה מייחד שמו הגדול עליהם ולא בחייהם וצאו ולמדו מזה כמה יקר הזמן וכמה חביב ונעים הזמן ביחוד לעם ה' וסגולתו אשר בקל נוכל לקנות בו שלימותינו בעסקנו בתור' ומע"ט לש"ש ומבלי ללכת אחרי תוהו ולהיות נשמר מכל רע עד מתי יהי' לנו הבלי עולם למוקש בעו"ה עברו שנים רבי' ואין קול ישועה לישראל ואלו ידעו אבותינו הקדמונים שיהי' כ"כ אריכות הגלות היו מאבדים עצמן לדעת לרב צער ודאגה וקצו בחייהם כי באמת עזה כמות אהבה ודאגה וקצנו בחיים עת זכרנו כמה נשינו טובה וכמה אבדנו מיום ליום שנה לשנה:
<b>אמרו</b> במשנה סוף סוטה משמת יוסי בן יועזר בטלו אשכולות ומפרשינן איש שהכל בו משבטלו סנהדרין בטלו שיר דכתיב זקני' משער שבתו בחורי' מנגינת' משמתו נביאי' ראשוני' ומפרשינן ירמיה וסייעתו בטלו אורים ותומים משחרב הבית בטל שמיר ונופת צופים ופסקו אנשי אמנה דכתיב הושיע' ה' כי גמר חסיד וכו' ולא ירד טל של ברכה ואין לך יום שאין קללתו מרובה משל חבירו כל השומע משנ' זו דמוע תדמע עינו מאין פוגת על שבר בת עמי כמה טובה אבדנו אפס משוש לבנו והרי אנו כפגרים מתים אשר אינם מרגישים עוד בחלייהם ואינם יודעים מה חסרים ומה היה להם ולפרש המשנה כדי שביותר יבואר לכם ההעדר והפסד אשר קרה אותנו וראו כמה חטא וקלקול גורם למען דעת להטיב דרכינו אולי ישקיף ה' וירחם כי לא כלו רחמיו נרא' כי בירושלמי הקש' וכי כל תנאי' שהיו אחר יוסי הנ"ל לא היו אשכולות כמוהו למה וליישב קושיתו דע כי יתד תקוע בפי כל פלסופים והרמב"ם במורה נבוכים השתמש בו למאוד כי מין אנושי בכלל הוא איש אחד וכמו שאדם אחד כרוך ומורכב מאברים רבים פנימים חצונים גידים ועורקים ועצמים וכהנה כך מין אנושי מחובר מעמים רבים ובכללן יחשב איש אחד ע"ש ברמב"ם ואף אני אודה להם כי הוא בחון בסברא אבל כל המין אנושי בכלל יחשב לאיש אחד בעמים ואין עם ישראל בכלל כי אין להם שייכות וחיבור וכלל עמהם ואינו כלל בסוגם כאלו תאמר שצומח אינו נכלל במין אחד עם דומם כן ישראל היו עם עכו"ם כי הן ממין אחר וסוג אחר ולכך יש כאן בהמין אישי שני בני אדם המין עכו"ם בכללן איש אחד והמין עם קדוש ישראל איש אחד כי כל ישראל בצירוף ע"ה ובינונים ות"ח וכדומה כמו עורקים גידים עצמות ובשר ואיברי פנימיות ומוח כדומה וזהו מרומז בזוהר ביותר פנימית אבל גם לזה נתכוון כי נחנו נקראים אדם דמרכב' כי ה' שוכן עלינו והעכו"ם נקראים אדם בליעל ורוח מסאבתא שולט וזהו מאמר בלעם הן עם לבדד ישכון ובגוי' לא יתחשב והנה כבר אמרו כל טבעי רופאי' כי מזג הגוף להיותו שלם במזגו וכדי שיהי' מוכן לחול עליו נשמתו ויהי' לאחדים הוא כשכל אברים הם ברואים והלב נותן לכל חוק וטרף דם ובהירות האוכל והם שבים והולכים חלילה ע"י עורקים וגידים מאבר לאבר ובמקום שהולכים הם שבים ללכת אל לב ושם יזדכך ויחזור ליתן לכל אבר ואבר כפי ענינו אז הגוף ההוא מזג שלם וראוי לחול עליו הנפש בלי מונע אבל כאשר יחסר אבר אחד אזי יבוטל המזג הקצוב מטבע בריאה ויש חסרון שלא יוכל להמנות כי כך תנאי בריאת וטבע אדם להיות כל אברים עתידים ומשרתים ללב לקבל ולחזור וליתן והחיות הלב ושפעו רצוא ושוב ובזו הכל ממוזג על בורי' ובהעדר דבר אחד יבוטל המזג הראוי וגם אין לנפש לחול על הגוף בשלימות להיו' חסר המזג וקנין השלמות הראוי כאשר נוצר אדם בחכמה עליונה לקבל בדם הנפש ללב משכן החיוני ונשמות רוח שדי בקרב הגוף ומזה הטעם כל כהנים שהוכשרו למלאכת השמים היו צריכין להיות נקי ממום וכן סנהדרי גדולה כנודע כי מי שיש לו חסרון באבריו אין מזגו שלם וגם אין נשמתו בגוף שלם וא"כ חסר הכנה לקבל שפע אלהות ורוח קדשו אשר יערה ממרום על הכהנים עושי עבודתו וזקנים ישבו בלשכת הגזית וכמו כן כמו אדם שצריך הכנה לקבל נשמתו ונפש אדם כן בבהמה לקבל נפש בהמי בשלימות ולא יחסר צריך ג"כ במזגו להיות שלם וכ"א בדידי' ולכך גם בעלי מומין בבהמה לא הוכשרו לקרבן כי בזה יוכרו כי אין שלמות לקבלת נפש בהמה אצלם ולא ירצה לקרבן לפני ה' אשר הכל הולך אחר הנפש כנודע וא"כ הדבר באיש פרטי ממנו תקיש על המון ישראלי היותם נכללים כאיש אחד כנ"ל וסנהדרין בתוכם כלב משכן הנפש כי ה' בקרבם ותורת אלהות מעתיקי שמועה דור דור אם כל אברים עלולים ועתידים לקבל ולהיות בקיבוץ עם הלב לא יחסר אבר הרי מזג א' ההוא בשלימות ויחול נפש ונשמת ישראלי בכלל שהוא רוה"ק שלם בכל מדע מבלי חסרון על העם ומנהיגים בכלל ואם יפקדו אברים שלא יהיה עמם לקבל ולסייע לעבודתם הרי כחסר אבר באיש פרטי אשר אין מזגו שלם וגם השריות נפשו א"א להיות שלם בתכלית בלי מחסור וכבר אמרו כי כל שלימות נשיא ישראל הוא תמיד בעבור ישראל כי הוא כלול מכולם וכמו שאמרו על משה שכל שלמותו היה בשביל ישראל וכמבואר במדרש לך רד כלום נתתי לך גדולה אלא בשביל ישראל עכשיו שישראל חטאו רד מגדולך וזהו הנאמר הנה אנכי בא אליך בעב הענן בעבור ישמע העם דייקא ולכן היות ישראל במדבר דור דעה כי כולם השיגו מראה נבואה מה שלא השיג זולת משה שום נביא דכתיב אתם ראיתם אלהים פנים אל פנים וכן אמר בזוהר ולא יהיה כדרא דא עד דרא דמשיחא היה משה בתכלית השלמות עד שלא קם כמשה וכן תמיד בכל דורות כפי הדור כן מנהיגו ואף שלא ימלט שישנו בדור רשעים הן מעט וגם הן כמו מום עובר ובכל מקום הלב משפיע ומקבל ומזגו שלם ולכך תמיד בשלמות הדור מנהיגו וראש הדור כלו מחמדים ואין בו שכולה להיותו הוא הלב מאדם השלם במזגו ואבריו ולכך עד יוסי בן יועזר היו בנמצא אנשים ראשי סנהדרין כמוהו שהיו בעלי אשכולות דהיינו איש שהכל בו בכל שלימות לא יחסר דבר והיינו כשהדור שלמים והיה המון ישראלי כגוף אחד ומזג שלם וגם לבבו ונפשו שלם אך מימי יוסי הנ"ל חדלו פרושים בישראל וצדוק ובייתוס היו חבירים של יוסי הנ"ל למדו תורה אצל אנטיגנוס איש סוכו ומאתם החל הרעה בקרב ישראל בעו"ה פשתה צרעת ממארת הצדוקים ובייתוסים שכפרו בכל תורה שבע"פ ובתחיית המתים והיו ממש רוב ישראל א"כ אין כאן מזג שלם בגוף ישראל כי רבים מאברים אשר הם פגרים מתים ואין רוח הנפש ולב חופף בהם כלל לא בהם הרוח אמר ה' וא"כ נתקלקל המזג האמיתי וגם משכן הרוח חיוני ושלימות הלב ונפש א"א ולכך מנהיגים א"א להם כל שלמות להיותם חסירי אברים מום בם לא ירצה להיות שלמים וזהו אשר בעו"ה מיום מותו חדלו אנשי' אשר להם כל שלמות וממנו נלמוד כי איש אחד נחנו וכל דור ודור מנהיגו בגדר משה וכולם נתלים במשה ולכך אמרו בגמ' ח' פסוקי' שבתורה מן וימת משה ואילך יחיד קורא אותן ופי' המרדכי יחיד ומסוים בדור ראש הדור ומזה פשט המנהג חתן תורה שהוא להקורא בו לכבוד ותפארת והקשה הגאון חכם צבי בתשובותיו הא בגמ' אמרינן כמאן אזלא הא דאמרינן ח' פסוקים יחיד קורא אותן כמאן כר"ש דאמר יהושע כתבן ולא משה ולדברי מרדכי הא זה שיחיד קוראן הוא למעלותו ולא לגריעותו וא"כ איך תליא בזה שיהושע כתבן ע"ש ובאמת לק"מ כי הטעם שיש לאדם נכבד לקרותו הוא דידוע מ"ש פוסקים טעם דלמה כהן או אדם חשוב קורא ראשון ואחרון גם כן משובח משום דבזמן התלמוד הראשון מברך ברכה ראשונה ואחרון מברך ברכה אחרונה ואמצעים לא היו מברכים כלל ולכך מי שמברך יש להיות חשוב בקהל ואמרינן במס' סופרים כל פ' שבתורה הראשון מברך לפניו ואחרון לאחריו חוץ מח' פסוקים שבתורה שקורא אותן מברך לפניהם ולאחריהם וא"כ מזו הטעם יש לאדם נכבד לקרותו להיותו מרבה בברכות אך הוא גופא צריך טעם למה יברך לפניהם ולא יצא בברכה שבירך הכהן בריש זאת הברכה ולפמ"ש ניחא דמשה לא כתבו וא"כ קודם וימת משה נשלם זאת הברכה וזהו מענין אחר שהוסיף יהושע ולכך תקנו ברכה מיוחדת לפניה ולאחריה וזהו דברי הגמרא כמאן אזלא הך דיחיד קורא אותן כר"ש דאמר יהושע כתבן וא"כ צריכים ברכה לפניה' כמ"ש במס' סופרים ולכך יש לאדם נכבד לקרותו אמנם באמת הך דמסכתא סופרים ד"ה היא ולכך על ח' פסוקים מברך לפניו ולאחריו דנודע כי מיתתו בעו"ה קשה לישראל יותר מן צ"ח קללות שבמשנה תורה כמבואר ברבה פ' תבא ע"ש וידוע כי מיתת כל ת"ח וזקני הדור תלויה במיתת משה כי המה עצם מעצמו וכל ת"ח בש"ס קרוי משה כנודע באמרם משה שפיר קאמר ואלו היה משה חי לא היה מת שום ת"ח וזקן עם כמ"ש המפרשים וביחוד זקני הגאון במ"ע שלו ע"ש וא"כ זהו הפרשה שנאמר בו מיתת משה הוא יותר תוכחה מכל התוכחת הנזכרים בתורה כי אוי לנו במיתת אדון הנביאים אבדנו טובות רבות וכל מיתת צדיקים תלוי בו וכבר נאמר במס' סופרים שעל תוכחות מחויב לברך ראשון ואחרון כדי שלא יהיה כקץ בתוכחת ד' דכתיב מוסר ה' אל תמאס וא"כ מכ"ש תוכחת זו שהיא קשה מכולם המורה על מיתת צדיקים בכל דור ודור שיש לברך לפניו ואחריו ובזה יובן דדרשינן גם כל חלי וכל מכה אשר לא כתוב בספר התורה הזאת יעלם ה' ודרשינן זו מיתת צדיקים והיינו כי מיתת צדיקים כלול ונרמז במיתת משה ומשה בס"ת שלו שנא' לקוח סה"ת הזה לא כתוב ביה וימת משה לדעת ר' שמעון רק יהושע הוסיף אח"כ וא"ש כל מכה אשר לא כתוב בס"ת והיינו בס"ת של משה לא היה כתוב וימת משה וזהו מיתת צדיקים אז כשתחטא יעלם ה' עליך וראו כמה גדול הפסדו של העדר ת"ח והעיקר לשום על לב לעורר בתשובה ולראות לחזק ידי ת"ח אחרים ויתן ללבו לירא השם הנכבד והנורא כי הן במשמניו שולח רזון ומה נעשה אנן ואל ילך עם ה' בקרי כאשר הארכתי בדרשות פעמים רבות שכל מה שקרה לאיש ישראלי הוא בהשגחה פרטיות מכוון לגמול מעשיו וכפי הנהגתו יום ביומו כן ימצא במקרי' המתחדשין לו ובדוק ומנוסה אם יתפלל אדם שחרית וק"ש בכונה שבו ביום יזכה לדבר מצוה ויצליח בעסקו ואף שלשעה יחשב שאינו בסופו ימצא שכן הוא ואצ"ל שיצליח בו ביום בתורה ומצוה גוררת מצוה וכן להיפוך אוי לי על שברי בעת שאיני מתפלל בכונה כראוי כל היום אין שמועתי בתורה מכוונת וקרעים אלביש ולהיפוך אם אזעק ואשוע לה' מקירת לבבי בתפלה לחונני דעה כי דלותי עד מאוד בעו"ה אף הוא ירחם עלי להאיר עיני בתורתו:
<b>ולכן</b> עם נבון וחכם אל תאמרו הא דעדיף זה מחבירו לרב שכלו ועוצם חכמתו ובינתו לא כן הוא שקר נחלתם רק מתת ה' הוא כאשר נוחיל טובו וחסדו הגדול ברב תפלה ותחנונים ואין לך דבר שמזכה לאדם להשיג ישרות התורה ולפענח מצפונים בדרכי יושר ואמת אלא להתפלל לה' בדמע שישוב וירחמהו כי אל שומע תפלה הוא וקרוב לכל קוראיו באמת ולהן הסירו מסוה עורון הנה ימים באים ימי חפץ ומט"ו באב ואילך הגיע זמן הוספ' להוסיף אומץ בתורה ויראת ה' חזקו ואמצו לבבכם בתורת ה' וראו כי אבדנו בעו"ה חזון וצופה אבדנו מקדש ה' ארון אורים ותומים מזבח מכפר כהנים מלכות ב"ד סנהדרין מעתיקי שמועה כהנה רבות ואין לנו שיור רק תורה זאת אשר באמת היא כוללת מכל הנ"ל והפרטים אבדנו בעו"ה אבל כלליות נשאר לנו וראוי לנו להשגיח בו ולסלסלו ולרוממו כאיש שמתו לו בנים בני מעלה ורוממות ולא נשאר לו בלתי בן יחיד הלא באהבתו ישגה תמיד מחיקו לא יזוז ומחדר משכבו לא ימוט כן יש לנו לעשות בתורת ה' כי זהו היתר הפלטה מאשר השאירו לנו אויבים והנה נבאר מ"ש משפסקה סנהדרין בטל השיר ונבאר הגמ' דקאמרו בסנהדרין דבקש ה' לעשות לחזקיה משיח וקטרגו הואיל שלא אמר שירה לפני ה' ופתחה הארץ אני אומר שירה כדכתיב מכנף ארץ זמירות שמענו תניא גנאי לחזקי' וסייעתו שלא אמרו שירה עד שפתחה ארץ לומר שירה ע"ש להבין הענין הזה למה ביקש הארץ לומר שירה במקום חזקי' וגם מה גנאי לחזקיה ולמה לא אמר שירה נראה לומר בשנקדי' במ"ש השמים כעשן נמלחו וארץ כבגד תבלה ופי' הזוהר כי שמים הם שמים דס"ס וארץ דלילית ולהבין ענין תדע ותשכיל הפסוק בירמיה עושה עושר ולא במשפט בחצי ימיו יעזבנו ובאחריתו יהי' נבל כסא כבוד מרום מראשון מקום מקדשנו ויש להבין מה ענין והמשך פסוקים זה לזה אבל דע כשתדע ענין כשוף עד שאמרו חז"ל שמכחישין פמליא של מעלה ומה הוא זה ודע כל ענינם הוא הכל לטובת עוה"ז והחמה היא תצמיח זהב כנודע לכל מחקרים כי הזהב משפעת החמה והחמה דרך משל מקבל שפע להשפיע לכל ארצות זהב לכל מדינה ומדינה כפי חוקות השמים והכל במדה ומשפט וקו המדה מכפי משטרו לו מנותן הצורות דרך משל יש בחמה שפעת זהב להשפיע בארץ אופיר שקורין עכשיו פיר"ו אלף ככר והודו מאות ככר וחינא מאות ככר וכן בשאר מדינות ומה עושים הם עושים צורות בשעוה או באבן מאגנעט ואגאט שיש לו כח מושך וכהנה לצורת השרים כפי המקובל בידם וחושבים זמן ומהלך החמה לכוין בשעה ידועה ומקטרים לחמה ושוטחים לפני צורה ההוא עשבים טובים וכהנה מדברים רבים ולוחשים ג"כ לחישות רבות שהוא השבעו' לחמה וקצתם מערבים לתוכו בתוך הלחש דברי הלל ושבח לחמה והגיעו עד שמוסיפים לקרוא אלוה וכדומה וזהו צריך חשבון ושקידה לדעת מהלך חמה על בוריה ומחזה שם לאורך ורוחב מדינה וכפי מהלך במזלות וגם קישור הכוכבים וטבעי ארץ ועשבי' ומחצבי' והקטיר ולהקריב קרבן ובזה יבא שפע מחמה למטה דרך צורה ההוא ומה שיהיה זהב בארצות רבות הוא רק בשדה וחפירתו וימצא זהב ככרים אלף בחפירה שלו והשפעת מדינות רבות נלקחים לו לשדהו וארצו וכן עושה בשאר דברים ובשאר כוכבים לקבל שפעתן בא"ט לאבן בדולח וגם השפעת הכוכב לתבואה ופירות בכישוף וזה יעשה שיהיה הכל בשדהו וגנו ויהיה כל שפע בלי מספר ויגזלו משפע הראוי ליתן במדינות אחרות ולכך ע"י זה יהיה במדינות אחרות רזון וכן עושים שהשמש ושארי כוכבים מחלקים לכל אישי בני אדם כח וגבורה ונוי ואריכות ימים והם בכשופם חושבים להגיע להם כל גבורה הנחלק ע"פ הארץ להם לבדם ולכך היו גבורים אנשי שם בעלי ענקים והאריכו ימים והיו בעלי נוי כנודע בספורי קדמוני' מאנשי' וביחוד נשים שהיו מופלגים בנוי וכח ואריכת ימים עד שתארו להם תואר אלוה ימ"ש וזהו ענין כישוף אצלם ולכן בדור הזה שת"ל בטל ואין אתם ידעתם מה לא נמצא ענק וגבור וכדומה מדורות ראשוני' עד שרבים מחכמי אומות בזמנינו חושבים שכל הספירות מדורות קדמונים מבני ענקים וגבורים כמו הערקולוס הגבור וכדומה כל וכל שוא ושקר ולהיות כי לא נמצא בזמנינו ממנו דבר והן אינם יודעים כי הכל היה בכישוף ולהט וברוך שהפיר עצת בדים וביערם מהעולם ולכך אמרו נשים הארורות לירמי' הנביא ומאז חדלנו להקטיר למלאכת שמים ולהסיך נסכים חסרנו כל כי ע"י כישוף הנ"ל השיגו טובה המדומה עושר וכל דבר חפץ גשמי לבלי מעצור כלל וזהו שאמרו בגמ' דסנהדרין סוף פרק ד' מיתות וכו' דר"א אמר בכישוף דבר אחד ונתמלא כל השדה קשואין ואין זה אחיזת עינים כמבואר שם אבל כן הוא כי הכח שמשביע לכל השדות קשואים אמר הוא בכישוף ונתמלא כל שדה זו מקשואין דהיה ראוי לכל מדינה וכולם באו על שדה אחד וזהו תכלית מעשיהם אחד מוסיף וא' גורע ולכן קראו חכמינו ז"ל שמכחישים פמליא של מעלה אין כוונה בלשון כחש מגזרת כזב רק מגזרת דל ורזה שעושים כאן שפע רב ומכח זה במקום אחר הוא כחוש ורזה כי חומסים שפע של עולם אשר לא כדת ולא כטבעו של עולם אשר הוחק מטבע אשר יצר את העול' ולכך אסרו התורה ועיין ברמב"ן לתורה פרשת שופטים בפסוק לא תלמד לעשות דכתב ג"כ דהתורה אסרתו שחפץ הבורא שינוח הדבר על טבעו ונימוסו כחוק אשר קבע אך דע כי את זה לעומת זה במקדש היה ג"כ ששלמה נטע במקדש כל מיני אילן של זהב ועשו פירות זהב והיה ממנו פרנסות פרחי כהונה כמבואר ביומא וכן נטע בירושלים כל מיני מגדים שבעולם והיא ג"כ שהכיר שלמה מקום התפשטות השפע של זהב לכל מדינות הקרובים ורחוקים ונטע במקום ההוא בחכמה ידיעה אילן והיה הארץ נושא פירות זהב כי מקום ההוא יניקות ועפרות זהב לו וכן כשהכיר בזה מקום הולך יניקה לארץ הודו לגדל פירות הודו נטע אילן במקום ההוא ויצא עץ עושה פרי ההוא ועל דרך זה עשה בכל ולכן במקדש הכהנים שעוסקים בקטורת מתעשרים כי משם מקבלין שפע וכן היו מופלגים בכח ובנוי כדכתיב בני ציון היקרים המסולאי' בפז ויש לכאורה לתמוה ולמה מותר זה הלא גם זה שינוי מטבע עול' ונימוס ההוחק בעת בריאה אבל הבדל כי בהמ"ק מרום מראשון קודם לגלגל המזלות וגלגל המזלות מקבלים השפעתו מבהמ"ק וטפל אליו וכשהגיע השפע לגלגל המזלות אז הוחל הטבע כי מקור הטבע ותחלתו הוא המזל וא"כ כשהגיע הדבר למזל כבר הוחק הטבע ונימוס סדרי בראשית והמשנה במזל משנה נימוס ורצון אלוה וגם למזל וגלגל נותן קצוב ד"מ שפע לאלפים ככרים זהב ואם הוא יקח לעצמו מאה ככר הרי גוזל חק שארי ארצות ועושה עול כפי נימוס הבורא וגזירות חכמתו לכל ארצות בפלס ומשקל משא"כ המקבלים דרך מקדש ודרך קודש יקרא לו הוא למעלה וקודם המזל ואף הוא קודם הטבע כי הוא קודם התחלות הנימוס והסדר וא"כ אין כאן שינוי רצון ונימוס ועוד במקדש מקור נאמן לא יכזב ואף אם ירבה ליקח כהנה וכהנה לאין תכלית ממש לא בשביל זה יומעט השפע מכל ארצות כפי חוקם הקצוב כי מבהמ"ק יושפע בברכת ה' אשר נתן לעמו לנחלה בברכה שאין לו קץ וזהו מאמר ירמיה כי הזהיר על טפשתם בכישוף ובעו"ה זה היה מהמרי בבית ראשון כנ"ל וידוע כי כל כונתו לעושר בהון ואבני חפץ וכדומה ואמר כי לבסוף לא יקום כנודע כי כל מה שהוא בשינוי טבע לבסוף לא יקום ואמר עושה עושר שלא במשפט בחצי ימיו יעזבנו כי ה' לא יניחו ויהיה באחריתו נבל ומורד בה' ולא תקשה הא גם במקדש וירושלים נעשה כן כנ"ל ועל זה אמר הנביא כסא כבוד מרום מראשון מקום מקדשינו כי מקדש הוא כסא כבוד ה' ששם השפעה והוא מרום מראשון דהיינו הגלגל ומזל שממנו מתחיל ראשית הגבול והזמן וא"כ בזה לא שייך שינוי נימוס עולם כנ"ל באריכות ואין ענין זה לכישוף וא"ש. ונחזור להנ"ל כי מימות אנוש שהחלו לטעות ולובשים כוונים לכוכבי שמים נפתו כוכבי שמים וכסיליהם לקולם ורב כשופם ולחישתם עד ששמעו בקולם ועשו כאשר זממו ומרדו פי מלך עליון ולכך הם פסילים וזוהר קראם אלילים כי הם שקלקלו ויצאו מקדושה לטומאה בעו"ה ולכך אמר כי שמים כעשן נמלחו דא שמים דס"ס כי הם נתקלקלו על ידי מעשה בני אדם והתמיד הענין ביותר בדור המבול בכשופם ולכך נאמר כי מלאה הארץ חמס ולערב כחות זנו למאוד כנודע בחכמת כישוף וחכמת מבטא הכל בתערובת המזגם יושפעו ביותר ולכך בלעם הקוסם נתן עצתו לזנות ונשאל לאתונו וכל חכמת התולד' לקדמונים הכל בנוי על מעשה זימה כאלו הכוכבים חשקו בבנות ארץ וכדומה מדבר כיעור וזימה ואמרו במדרש רבה בראשית בני ענקים שהיו עונקים החמה הורד לנו גשמים והי' מוריד והיינו כמש"ל בכשופים ולכך כשהביא הקב"ה מבול גם כוכבי השמים וכסיליהם נענשו כי ידוע כי שלימות ואושר הכוכבים הוא בתנועתם כי על ידי כך מקבלים שפע מנותן הצורת אשר בגאותו רוכב שמים וזהו עבודתם במצוה ועומד מה' ובתנועתם יטב להם לקבל שפע ושלימות כאשר נבאר לקמן באריכות וכאשר יחדלו ויעמדו להתנועע ולסבב ימעט שפעם ושלמיות מהותם וזהו להם ממש כמיתה ולכך הענישם ה' בזמן המבול שכל י"ב חודש לא שמשו מזלות כלל והכל תלוים ועומדים ברפיון וכמעט ספו תמו לולי נפלאות השם לקיומם ולכך דור המבול שכל בטחונם היה במזלות והי' בדעתם לכשף שכל שפעת מים שיהיה בגלגל להוריד לארץ שיזובו הכל במקום א' כמו שעושים עוד היום מכשפי' שיש בידם קבלה מקדמוני' מכשפים איזה לחש וכל כונתם לרוע כשיש עבים מלאים מים בלחש שלהם מוליכין אותו ליער מקום בלי זרוע ושם יקלחו המים לאיבוד ולרוב שכיח שהמלכיות הורג בהם וכן היה מחשבתם בזמן המבול לכשף שכל המים ירדו למקום א' והוא על נח וביתו שהיה מייסרם ומזרזם לעבודת השם וזהו מבואר במדרש שאמרו אי אתא מבול על ביתא דהאי גברא אתא והדבר מובן וה' הפיר מחשבתם כי לא שמשו מזלות כלל ואוהבם מרחוק עמדו וגם היה עונש גדול למזלות ולכך מן דור המבול ואילך אין כח במזלות לפעול כ"כ בכדור ארצי כמקדם לגדל בריות משונות וכדומה כי כבר פסק כחם והם חצים משוברים במה שעמדו שנה א' בלי תנועה וקבלת שפע אלהות והגעת משלימות בסבובם ותנועתם והנה לאחר מבול כאשר קמו דור הפלגה לא הונח להם בכשופים למשטרי השמים כי אם הוסיפו והוא כמו שיש לכוכבי' שמים מלאכים ושרים והם נקראים נפש הגלגל כמ"ש הרמב"ם במדע וכנודע אף כי ארץ הכדורי וגשמי יש לו נפש והוא נקרא נפש ארץ והוא שר לארץ והוא נפשו ובכל מקום שתמצא אמרה ארץ הכונ' לנפש ארץ ושר שלו שהוא קיומו וצורתו והוא שוכן במרכז הארץ כמשכן הנפש באדם בלב שהוא מרכזו וכן הוא במרכז הארץ ולכך קימו וקבלו כל טבעים ומחקרי' כי אם תעשה נקב בכדור ארץ מכאן עד קצהו השנית מעבר לעבר ותשליך אבן בו יהיה האבן עומד קיים במרכז של הארץ והוא רוח מאת ה' יבוא ונקרא רוח אלהים וזהו שר העולם הנזכר על הרוב בדברי רז"ל וביחוד במה שאמר בשהוציאו דשאים זרעי' למיניהם פתח ואמר יהי כבוד ה' לעולם ישמח ה' במעשיו ונתחבטו המפרשי' מי הוא שר עולם ע"ש והאמת הדבר כמ"ש ולזאת בדור הפלגה התחילו לכסף ג"כ בלחושים ומעשים והקטרת לשר ארץ ההוא ג"כ וזהו מעשה אוב וידעוני שהוא ג"כ מין ממיני כישוף כמבואר בגמרא אבל יצא לדון בפ"ע כמבואר בסנהדרין והיינו דאין ענינו כלל לכוכבי שמים רק הכל לשר הארץ ולכך כל ענינם במחילת ארץ וחפירת עמוקי' כנודע העסקם ומעשיהם ולכך נאמר וירום כאוב מארץ קולך כי אוב מוציא קול מתחת ארץ והוא כי מכשף ומקטר לשר ארץ וזהו עיקר קלקול דור הפלגה ולכך עשו דבריהם בעמק שהוא יותר ראוי לכך היותו קרוב למרכז ארץ ואמרו על בבל שעמוקה כשאול ולכך עסקו בעבודת אדמה חומר ולבני' כי הכל מענין ארץ והתחכמו לעשות קישור בין כוכבי שמים ושר ארץ שיהיה שניהם בקישור וזהו נבנה לנו מגדל וראשו בשמים וחשבו כי בדור המבול היה קלקול במזלות שלא יכלו לעזור להם כי שר של ארץ לא היה עמם בהתחברות וקישור ולכך תהומות ארץ נפתחו תיכף והמים גברו ועלו אבל כשיהיה אלו שרים בחיבור עליונים ותחתונים ומגדל שרצו לבנות ע"פ חכמת הקסם יהיה מחברן וא"כ יהיה קשה להפרידן ולנתק אגודתם ואם כי ה' הפיר עצתם מ"מ מאז החל עבודת אדמה לטמא לשר ארץ ג"כ ולהיות ארץ דלילית כמ"ש הזוהר כי גם שר ארץ נלכד בשחיתתם בכישוף ולכך גם ארץ כבגד תבלה כי הכל סג יחדיו אבל אברהם וזרעו להיותם רוצים ויודעים כי על ארץ יהיה כבוד ה' חופף בנתינת התור' ובנין בהמ"ק אשר משם יושפע לכל עולם וזהו שלימות עולם וראו כי ארץ יהי' נטמאה כ"כ לא יהי' מקום לחול שם רוח ה' וקדושת שכינתו ובפרט כי להיות כי כאשר כתבתי ששמים וארץ בגדו בה' ובנים זרים הם ביקש להעבירן רק ישראל בקיום התור' מתקני' הכל מחזירן לטוב בתקוני ארץ ומצות הנהוגים בארץ ובימי דוד כאשר כרה שיתין ביקש תהום שהוא שר של ארץ לעשות ולשטוף מקו' ביהמ"ק וזהו הכונה בגמרא ביקש לשטוף עלמא שזהו תכלית העולם כלו כי כונתו לרוע אבל דוד הניח שם שם וירד ונזדעזע ובזו הפכו לטוב ובמזמור שיר המעלות וכן השמים מתקנים בקביעות חדשים וחשבון תקופות מב"ד הגדול אמיתית בירושלים אשר שם שכינת קדשו עמם ומסכים למעשיהם של ב"ד ולכך אמרו תנאי התנ' הקב"ה אם יקבלו ישראל תורה מוטב ואם לאו יבטלו שמים וארץ לרוע קלקולם ולכך דרשו משמים השמעת דין ארץ יראה ושקטה וכו' ולכן אברהם יצחק יעקב חתרו לתקן הארץ ולטהר חלאתו כדי שיהיו ראוים לחול שכינת ה' בתורה ובהמ"ק אשר זהו שלמות היצירה ולכך אברהם היה במעמד דור הפלגה ומיחה במעשיהם כנודע במדרש וכמ"ש הרמב"ם הרבה מזה ולזאת תפשהו והיה חבוש תחת ארץ במחילה מקום לא ראה אור כי הואיל והתחכמו כי מזלו רם חשבו כאשר יתפשו אותו במקום שלא יחול שם כל אור הכוכבי' ושמש והי' כח ביד שר ארץ ללכדו והוא בתקונו שם וביחודו תיקן שר הארץ כמעט וגם אח"כ בהלכו מארץ לארץ לאורך ורוחב ויקרא בשם ה' ופרסם אלהותו ובנה כל מקום מזבח לה' בזו תיקן שר הארץ ולכך אמר ואנכי עפר ואפר כי כל תיקונו היה לתקן הארץ וכן ישראל במצרי' בגלותם ועושי' חומר ולבנים הי' ג"כ לתקן השר וכמה נפשות ישראל שנשקע בבנין תחת ארץ היה לתקון השר ובאמת נתקן כי הקב"ה ירד לארץ ונתן שם תורתו ולכך היה זה אות לישראל במצרים כי כבר הגיע עת התורה לצאת כאמרם שינתן תורה בארץ וכמאמרו למשה וזה לך האות בהוציאך ממצרים תעבדון אלהים על ההר הזה ולכך צוה ה' ביו"ד דברות לעשות מזבח אדמה לתקן השר והיה הכל בטוב אבל בבית ראשון קלקלו התקונים כי החלו לעשות כמעשה מבול ודור הפלגה בכשופים לשמים וארץ באוב וידעוני ולכך אמר ה' שלעתיד כולם יאבדו והנה זכות אבות מגין על ארץ כמ"ש כי אבות תקנו ארץ ולכך נאמר וזכרתי את בריתי יעקב וכו' והארץ אזכור הרי זכות אבות מגין על הארץ וא"כ כל זמן שזכות אבות קיים אין לארץ מגור שתבלה כבגד כי זכות אבות מגין אבל כאשר יפסוק זכות אבות אז גם הארץ בכלל הסכנה להכלות כמו שמים ואמרינן בגמרא עד היכן זכות אבות עד ימי חזקיהו ואז תמה זכות אבות וא"כ אלו היה ימי התיקון וביאת משיח קודם שעברו ימי חזקיה לא היה מגיע לארץ כליון כי עדיין היה זכות אבות מגין כדכתיב והארץ אזכור כנ"ל ואח"כ בביאת משיח נתקן הכל בקרבנות ועבודת ה' ויהיה רוח טומאה סר מארץ וא"כ היה לארץ תקומה אבל בעו"ה כאשר עברו ימי חזקיה ולא בא משיח ותמו זכות אבות א"כ חטא אדם הראשון במקומו וא"כ ארץ כבגד תבלה וזה ענין הגמרא ביקש הקב"ה לעשות לחזקיה משיח ואלו היה כן לא קרה לארץ ביטול אבל בשביל שלא אמר שירה לא נעשה והארץ הרגישה ההעדר שלא נעשה משיח ולכך פתחה הארץ אני אהיה אומר שירה כדי שיהיה לה קיום ולכך אמר מכנף ארץ ולא מפה ארץ דהכי דייק בגמרא בסנהדרין פ' דיני ממונות ע"ש כי השר אמר שירה והוא שוכן במרכז ארץ והוא כנף קצה ארץ כי כל דבר כדורי המרכז הוא תכלית המרחק ולכך נאמר מכנף ארץ וזהו ענין משה שאמר האזינו השמים ותשמע ארץ כי האזנה הוא דבר עיקרי ושמיעה הוא דבר מקרי אגב אורחא משמע כמ"ש כל מפרשים כי בזמן משה היה קיום תורת מישראל יותר נוגע לשמים מהארץ כי עדיין זכות אבות היה קיים אבל ישעיה אמר בימי חזקיה כמו שאמר בימי וכו' חזקיה למלכי יהודה ואז כבר תמה זכות אבות וא"כ הדבר נוגע לארץ שגם הארץ תענש בביטול ישראל התורה ולכך נתן גם האזנה לארץ כמו משה שנתן לשמים ויובן ג"כ עפ"י דאמרינן במדרש דלע"ל יאמר הקב"ה הנני מעבירם שנא' שמים כעשן נמלחו וארץ כבגד וכו' ויש להבין למה צריך להעביר שניהם יעביר אחד ויהיה נשאר עד אחד אמנם כביכול הקב"ה עד רק לרב חמלתו אינו רק כמו עד אחד ואם כן אם ישאר עד אחד הרי כאן שני עדים רק קשה הא אין הקב"ה עד כמאמר הגמרא בע"ז כלום יש אב שמעיד על בנו אך זהו אם אנו מקבלים אותו לאב אבל כשאני מורדים בו מבלי שמוע בקולו כדכתיב ואם אב אני איה כבודי אם כן יכול להעיד וזהו מאמר ישעיה שמעו שמים והאזיני ארץ כי שניכם בכלל סכנה בעזבם מצות ה' כי לע"ל מחמת קלקולם תהיו נבערים מהעולם רק קשה למה שנים ועל זה אמר כי ה' דבר ואם כן יש כאן ע"א ואחד מכם מצטרף לשנים ולכך שניכם תתבטלו רק קשה כלום יש אב וכו' ולזה אמר בנים דלתי ורוממתי והם פשעו בי לא קבלוני לאב והרי כאן עדות מזה כל שומע ילמד כמה מעשה בני אדם הישראלי בארץ לתקון שמים וארץ והכל תלוי במעשה ישראל ומה היה העון מאבותינו וכי לא לחנם נטו אחרי הבצע ובעונותינו הרבים עכשיו בטל זה מהעולם ומ"מ רוב המוני עם ישימו זהב כסלם וימאסו בארץ חמדה היא התורה והמצות וירגנו באהלם לשבת ב"כ של ע"ה ודברי שטות ושיחה בטילה עם נשים אשר לא ינקה רע בהסתכלות והרהור אוי לנו מה נאמר ומה נדבר ראשונים שעברו היה לגודל חכמתם בחכמות וגם יצה"ר דעכו"ם הוא ענין כשופים הנ"ל גבר עליהם אבל עכשיו איך נבלה זמן בשטות דברים בטלים ושיחה של עבירה המטמאים שמים וארץ כמש"ל ונשוב לישוב הנ"ל למה מנע חזקיה לומר שירה ולמה פתחה הארץ לומר שירה ומה ענין שירה נקדים לומר בענין המופת שנתן לחזקיה שיסוב הצל עשר מעלות לאחוריו וקימו וקבלו חז"ל כי השמש הלך לאחור עשר מעלות ולכך גם הצל הלך אחורנית עשר מעלות כמבואר בגמרא ומדרש בכמה דוכתי אך הרלב"ג וסייעתו כת המתפלספים בשטותם חשבו כי לא הי' הדבר בשמש רק בצל ועשהו המופת ההוא כאחיזת עינים וכבר דיבר עליהם הרי"א ברוחב חכמתו ולשונו הטהור דברים הראוי' לדבר על אנשים כאלה אשר נטו אחרי ההבל דברי פילסוף היוני אבל העיקר הקושיא מרלב"ג דכתיב לדרוש את המופתים אשר היה בארץ ואלו היה השמש חוזר לאחוריו הרי היה מופת בשמים ולא בארץ ומהו המופת אשר היה בארץ לא תי' המפרשים ישוב נכון ומתקבל כראוי ועתה דע לך והבן כי כל פלסופים קדמונים הסכימו כי תנועת הכוכבים כולם בסיבובם הוא לקנות שלימות והוא עבודת ה' להם כמו שיש לנו עבודה בעשות מצות ה' לקנות שלמות לנפשנו כן הם קונים שלימות בנפשם השכלית בתנועותם וסבובם הילך והילך ולכך אמר ישעיה בסי' מ' שאו מרום עיניכם וראו מי ברא אלה המוציא במספר צבאם לכלם בשם יקרא מרוב אונים ואמיץ כח איש לא נעדר הרצון שיראו איך כולם כפי אשר פקד ה' עליהם למהר תנועתם בחפזון לסבב יום יום כל כדור ארצי והוא אחד מגבורת ה' כמו שתמהו כל תוכנים שברגע א' יסבב החמה שהוא ק"ע פעמים בכדור ארצי אלף פרסאות לפחות ועבור זה נתטפשו הרבה מתוכני' קופרניקוס וסייעתו באמרם שהארץ מסבב אבל שקר נחלו והאמת עד לעצמו כי הארץ לעולם עומדת והם מסבבים בכח השם שהוחק בהם ורצים לקבל שלמותן ואין אחד מעכב במרוצתו כדי שישיג שלמותו ואם כן איך לא נלמוד נחנו להיות רצים לעבודת ה' לקבל שלמותו ולהשיג שפעת ה' וזהו אמרו של ישעיה אחר כך למה תאמר יעקב ותדבר ישראל נסתרה דרכי מה' וכו' וזהו שכל טעם התנועה הוא להשיג שלמות כי הם בעלי נפש ושכל נסתרה קושי' קופערניקוס וסייעתו שהקשו איך השמש וכל כוכבי שמים ירוצו כדי להאיר הכדור הארצי החומרי והקטן ואינו כי מרוצתם לקנות שלמות נפשם ושפעת אלוה כי זהו מצותם ועבודתם ובאמת הנוצרים אחרונים חושבים שאין כל כוכבים בעלי מדע ונפש כלל ואין להם נפש שכלי המנהיג אותם רק המה כדורים מקשים חומרים כמו כדור ארצי וכפי אשר שם בם הטבע היוצר בראשית לילך להתנענע סביב סביב תמיד הם מתמידים בטבעם ולזאת רצו לשחוק על מה שקבעו חז"ל בקדוש לבנה ששים ושמחים לעשות רצון קונם אבל עמדתי עמם בויכוח במקהלות רבים מחכמיהם ות"ל כי נצחתים כי שאלתי' אם כן היא מה הוא ענין כישוף להוריד שפע מכוכב ע"י צורות ולחשים והקטרת כיון שהם אבני דוממים ואין בהם תבונה וכלי שעה העשוי להתנענע היועיל כל הלחישה והקטרת שלא ילך במרוצה או במתינות ובררתי להם מכל ספריהם שכך היה ענין כישוף להוריד שפע כנ"ל ואם הם חומרים מה יועיל כשוף וע"כ יודו או שהם בעצמם משכילים או שבעלי נפש משכילים מנהיגים הכוכבים ועפ"ז יצאו ויבאו וזהו מה שרצונו לומר או שהם בעצמם שכלים או שבעלי שכלים מנהיגים אותם אבל לפי הנחת פלסופי והגיון כל מה שיכולים למעט ביצורים אין לנו להרבות בלי הכרח א"כ כיון שאנו צ"ל בע"כ שיש כאן להנהגה נפש שכלי למה נוסיף אותו ולומר שיש לכוכב מנהיג נימא שהוא גופא בעל שכל ומדע וכן נאות לבורא אשר הוא חכמה עצמה שלא יברא כדור עכור מקשי כזה ק"ע פעמים ככדור ארצי בלי שכל ותבונה וחומר בעלמא ויותר טוב שהוא משכיל ויפה קבעו חז"ל ששים ושמחים לרצון קונם והודו כלם לדברי ת"ל וכן הסכימו להדפיסו בפראג וכל לשון אשר קם נגדי למשפט בפלסופי הרשיעו ולכך אמר שמואל נהירא לי כל שבילי דרקיע בר מכוכבי דשביט הוא קאמעט שנראה בחורף העבר ובלי ספק שידע מהותו כמו שיודעים כל המון תוכניים בזמן הזה שהוא ממותרות הפסולות כוכבים וחמימת ואידי' והקטורים העולים מן הארץ שמתקבצים אבל מה שלא ידע שמואל הוא על סבובו הכדור ארצי כתנועת יומית כמו שהעידו כולם וכמו שהחוש מעיד על זה תמה שמואל מה הוא ענין סבובי ותנועה יומית כי בשלמא הכוכבים הם בעלי מדע וקונים שלמות בתנועותם יום יום הכדור ארצי קיום העולם משא"כ כוכב דשביט שהיא קיבוץ פסולת החומרי בלי דעת כלל למה יסובב בתנועת' יום יום הכדור ארצי כתנועת הגלגל היומי בלי הבדל וגם שיהיה בו טבע הבורא כי איך יוחק הטבע בדבר שאינו במציאות והוא מקרי בעלמא לבד ונמצא רק בזמן מהזמנים ולכך נתפלא בו שמואל ובמקום אחר הארכתי בזה למאוד כפי קט שכלי במקצת ואין כאן מקומו רק להודיע כח חז"ל שהיה ידם שלם בכל מדע וחכמה ודעת קדושים ואם יקח איש מוסר מכוכבי שמים כמה יהיה זריז וחרד בדבר ה' ואולי גם לטעם זה כתב האר"י ז"ל בשעת תפלה להביט בעד החלון לפרקים נגד השמים כי זהו מורה ומעורר יראה וחשק לעשות רצון ה' בכל עוז אמנם התוכנים ופלסופים הקשו דא"כ כפי התנועה כן ירבה השלמות וא"כ כל כוכבים יש להם שני תנועות כפי הסכמות כל חכמי תבונה וכמ"ש הרמב"ם וכן המהרש"א הביאו כמה פעמים כי בתנועה יומית מסבבים כל יום ממזרח למערב כאשר עין ראתה ותעודה שהחמה זורחת במזרח ושוקעת במערב וסובבת תחת כפות רגליו בצד השני כל הלילה עד בוקר אור חוזרת וזורחת במזרח ושוקעת במערב וזהו תנועה יומיי' והיא תנועה הכרחית כי הגלגל היומי מסבב אות כל יום תנועה א' סביב לכדור ארצי במעת לעת אמנם תנועה השני יש לכוכבים בפ"ע והוא ממערב למזרח וזהו לאו כל הכוכבים שוים הלבנה הולכת במהירות ומסבבת העולם עד שבכ"ז ימים מסבבת עולם החמה בשס"ה ימים שאר כוכבים ביותר זמן עד שגלגל השמיני היא המזלות מצינו בכל ע' שנה מעלה אחת בעלמא ובזו נתקשו אם כי סביבות ותנועות העולם מוליד שלמות הלבנה שהיא מסבבת י"ב פעמים בשנה מהחמה יהיה יותר שלמות וכן החמה יותר מכוכבים שגבוהים ממנה וכן כולם יותר מגלגל י"ב מזלות להיותם מסבבים העולם בכ"ה אלפים שנה וזהו נגד המוסכם ומושכל כי כל שיותר הכוכב גבוה יותר שלם במושכלות ושלמות בכל אופן ואם נאמר שהשלמות הנקנה בתנועה אינו בתנועה זו רק בתנועה ההולכים כולם יום ביום ע"י תנועת גלגל יומי ואם כן כל הכוכבים שוים זה בזה ויקשה אם כן תנועה זו הפכיית שהולכו ממערב למזרח מה טיבו ומה טעם יש לתנועה זו כיון שאין בו לקנין שלימות כלל והנחה זו קיימת שכל התנועה לקנין שלימות והשגות השפעת אלהות ונבוכו בתנועה זו ובכל הנ"ל חכמים רבים ודברו בו סברות דקות רחוקות מהסברא אבל חכמים אלו לא ידעו מאור תורת אלהינו ולכך נפלו במבוכת השאלות ושמעו בני ודעו בענין תנועה זו בעצם שיש כאן שני תנועות הפכות בכוכב א' ממערב למזרח ואחד ממזרח למערב גם כן נבוכו כל בעלי תכונות איך אפשרי שיש כוכב אחד ובפעם אחד שני תנועות הפכיות וכל מה שדברו בו קשה הבנה אבל האמת מה שאמרו בפסחים חכמי ישראל אומרים כוכב הוא חוזר וגלגל קבוע וחכמי או"ה אומרים גלגל חוזר וכוכב קבוע והודו חכמי ישראל לחכמי או"ה וכעת רבו גוים בעלי תבונה שאמרו שלא כדין עשו חכמי ישראל בחזרתם והחכם הכולל יוסף שלמה רופא מקנדיא' בספרו גבורת השם כתב שאולי דבריהם בנוי על קבלה מפי נביאים ואיך יחזרו להוראת הגוים שבנוי הכל על פי מושכל וסברא שיש בו מהטעות וכזב ואני אומר ברוך שבחר בהם ובמשנתם כי אלו רצו לחזור מדבריהם חדא למה הוזכרו דבריהם לבטלה והס"ד למה לי דקתני ועוד הנ"ל וחזרו מדבריהם ולא והודו אבל דעו כי שניהם אמת כי הכוכב בתוך הגלגל והגלגלים חוזרים מע"ל כל כדור ארצי ע"פ גלגל יומי והכוכב שהוא בתוך הגלגל מקיף עמו ממילא ממזרח למערב כל העולם מע"ל אבל הכוכב בעצמו חוזר בתוך הגלגל שהוא קבוע בו תנועה עצמית ממערב למזרח וסובב והולך בתנועתו הלבנה כ"ז ימים כל עולם והחמה שס"ה ימים וכן שאר כוכבי' וא"כ יתכנו ב' תנועות כי תנועת הגלגל הוא יממי ותנועת הכוכב בגלגלו הוא כפי שאמרו לכל כוכב לחמה שס"ה וכדומה ובזו יתכנו דברי חכמי ישראל ודברי או"ה כי הן דברו בכוכב בתנועתו והן דברו בתנועה יממית יום ביומו ובזה הגלגל חוזר ולא הכוכב ולכך אמרו והודו חכמי ישראל לאו"ה ולא אמרו וחזרו כי הודו מלשון הודיה ושבח כמו הודו לה' כי טוב וזהו שהודו שדברו בבחינה אחת אמת ואין בו מהטעות וכזב כי בבחינה אחת אמת בשפתם ואחר שבררנו זה נשוב ליישב ולהודיע טעם לשני תנועות הפוכים וכל מה ששאלנו לעיל ודע כי הגמ' אמרו זורחת במזרח ושוקעת במערב שנאמר וצבא השמים לך משתחוי' ועיין במהרש"א שהקשה מתנועה הפכיית דהא החמה וכל כוכבים בעצמן הולכים גם כן ממערב למזרח אבל דע כי מ"ש ששלימות הכוכבים בסיבוב התנועה היא בשביל כך כי השכינה במערב כדאמרי' כדי להשתחו' לשכינה במערב והיינו ודאי ששכינ' בכל מקום אבל במערב אורה מבהיק ומשפיע ולכך הגלגל נוטל הכוכב ממזרח ומוליכו למערב ששם משתחוה לשכינה ומקבל שפע משכינה כי השתחויה עבודה למעלה לקבל שפע ושם נדבקת באור שפע השכינה ומקבל' שלמות' ואם כן זו היא שלמות של הכוכב לא הסיבוב בעלמא כמו שחשבו תוכנים גרם שלמות כי מה שלמות יש בתנועה זו רק שלמותה שמתקרבת למקום גילוי שפע שכינה ושם מקבל שפע וכשהיא במערב א"א להמתין שם זמן מה כי לא תוכל לסבול רב שפע משכינה ואפי' מלאכים אינם יכולים לקבל השפע רק במעט רגע ואח"כ חוזרים חלילה ולכך כתיב והחיות רצוא ושוב שאינם יכולים לקבל שפע שכינה בדיבוק זמן מה רק רצות למעלה ומקבלות שפע ותיכף שוב למטה למקומו וכן תמיד וכן הגלגלים א"א לנוח שם רק חוזרים והולכים משם וחוזרים וסובבים תמיד לנכח מערב לקבל שפע וחוזרים וסובבים ולכן לא ינוח תנועתם והיא שלמת' בהשגת השפע בצד מערב אבל דע כשהגלגל מוליך הכוכב ממזרח למערב נכח פני השם לקבל השפעת הכוכב ההוא נחרד ונרתע מפחד ה' והדר גאונו והולך לאחוריו ליראת אש ה' והגלגל מוליכו בע"כ שמה לקבל השפעתו אבל הוא הכוכב הולך הכל לאחוריו מחמת פחד ודרך משל אם מוליכין אדם בעגלה נכח פני המלך האדם שהוא בעגלה נחרד מפני המלך והוא עומד בראש עגלה הוא הולך אחוריו עד סוף עגלה ובכל זה העגלה מוליכו בע"כ לפני המלך כי אין הליכתו כ"כ נחוצה לאחוריו כמו שמוליכו העגל' במהירות לפני מלך וכן הדבר ממש בכוכבים הנ"ל וזהו סיבת שני תנועות תנועת הגלגל ותנועות הכוכבים ודע והבן כי כפי יותר ערך הכוכבי' כן יותר קטן הפחד שיש לו להתדבק בשפעת השכינ' ויותר קטן שהוא הכוכב יותר פחד יש לו וזה פשוט ומזה תבין הירח שהוא קטן במעלתו יש לה יותר פחד ולכך היא לרב פחדה רצתה בכל יום לבל תתקרב לשכינה תנועה אחורנית ממערב למזרח להתרחק משכינה ט"ו מעלות לערך אבל החמה שהוא בערך חשוב אין לה כ"כ פחד ולכך אינה נזורת לאחור רק כל יום מעלה א' וכן כוכבים שלמעלה שהם יותר יקרים בערך אינם נזורים מפחד קרבת שפעת שכינה כי אם דבר מועט ליום עד שגלגל המזלות לרב יקרת' אינם זזים לאחור מפחד שכינה כי ערכם רב וראוי לדביקות רק לע' שנה מעלה א' וא"ש כל תנועת הפכיות וטעם לכל הדברים בלי קושיא כלל ות"ל ראו דבר חדש מה שלא השיגו כל בעלי תכונה ולדעתי ראוים הם לאומרו ובביאורי על חכמות עיבור בקידוש חודש הארכתי בו ובררתי הכל אשר בו יתיישבו כל ספיקות התוכנים ואין כאן מקומו:
<b>ומזה</b> נבין ענין ששב החמה לאחורים בימי חזקיה עשר מעלות והוא כי וודאי אימת יש לחמה כח להקיף ולהגיע למערב ולהתדבק בשפעת אלוה ולהיות הולך וסובב כשהשכינה קצת בהסתר ובסוד צמצום שכינתו כביכול אבל אם יתגלה שכינת עוזו ברב גילוי א"א לחמה לסבב ולהלוך לצד מערב ומכ"ש הלבנה כי יאכלנו אש הגדולה ומי יקרב אל הקודש ולכך לעתיד כשיהי' גילוי שכינה לא יהיה כח ביד חמה ולבנה לסבב כנ"ל ולכך נאמר וחפרה הלבנה ובושה החמה כי מלך ה' צבאות ומעין גילוי שכינה זו היה בימי חזקי' כי אז החלו ימי משיח לולי שחטא כנ"ל והתחיל אור השכינה להיות מבהיק ומאיר יותר בגלוי ואם כן כשהחמה הגיע לצד מערב והרגיש' אור גדול של שכינה ושמש ה' מהר חזרה לאחור לבל תכב' באש ה' ויהי' לה כליון כשאר שרפי מעלה שמתקרבין אל הקודש ואש אוכלתן כמבואר בפייט ובכל דוכתי ולכך שבה לאחורי' כפי ששיערה בעצמה שתוכל לסבול וחזרה לאחורי' יו"ד מעלות ולפירש"י היה כמו עשר שעות ע"ש וזהו הי' ענין נס דחזקיה רק השפעת שכינה צריך להיות רק אם הוא צדיק גמור הוא אפי' בח"ל אבל מי שאינו צדיק גמור הוא דווקא בא"י כי הארץ גורם השפעת שכינת קדשו ולכך לדרוש המופת שהיה בארץ כי שפטו שקדושת ארץ גורם השפעת שכינה ולכך נזורה החמה לאחור וכן חזקיה בעצמו לא תלה שהוא כדאי לגילוי שכינה רק מקדושת א"י ולכך מאן הוא לומר שירה רק הארץ כי בסיבתה וקדושתה קרה זה ולכך פתחה הארץ לומר שירה וזהו מאמרם גנאי לחזקיה וסייעתו שלא אמרו שירה עד שפתחה ארץ והיינו שחושבים שאינם כדאי לגילוי שכינה כי אם בזכות א"י וזהו גנאי להם למיעוט ערכם ובזו יובן הקושיא שיש במה שדרשו ובא שמש בצהרים זהו יומו של יאשיה המלך וגבי מיתת אחז פירש"י נמי ששקעה השמש שלא בעונתה ונתקצר היום עשר שעות וא"כ מקרה א' לעובר ואינו עובר חס ושלו' אמנם ידוע כי כל תנועת הגלגלים המה בקול ושיר כדדרשינן במדרש שאמר יהושע לחמה דום שכשהיא הולכת אומרת שירה ואמרה מי יאמר שירה במקומי אמר יהושע אני אומר והיינו כי ע"י שירה יכולים להתדבק בשפעת שכינה בהגיעה למערב וכן כל מלאכי מעלה בהגיע שפעת' אומרי' שירה ועי"כ יכולת בידם לקבל שפע וכל כוחות רוחנים אפילו הממוני' על עופות מחצבים ודוממי' אין להם יכולת לקבל שפע ולהשפיע כ"א בשירה וזהו פרק שירה של כל עופות וכדומה וכ"כ האר"י ז"ל ובעל חסד לאברהם להדיא וכאשר יחדלו לומר אין להם יכולת להתדבק כ"כ וזהו קול של תנועת גלגלים אפי' חכמי יונים מודים עד שאמרו בשם פיטאגראס שאמר בהיותו אויר צלול והארץ שקטה מהומי' שומע קול תנועת הגלגל אבל עכ"פ הכל תלוי בשירה וידוע במות ואיבוד רשעים רינה לעומת זה במות צדיק ח"ו לשורר לפני ה' ויקרא ה' צבאות לבכי וקשה סילוקן יותר מחרבן בה"מק וכן באיבוד רשעים מוסיפים כח בפמליא של ה' ולהיפוך במות צדיקים מתישים כחו ולכך במות אחז שהיה החמה יכול לשורר בכפלים על אבוד רשעים והיה מוספת כח אם כן כחה עז לרוץ מהר לצד מערב להשתחוות נכח פני ה' ולכך רצתה מהר בגלגלה וכן כל כוכבים עד שנתקצר היום לרב מרוצת הגלגלי' אבל בהריגת יאשיה היה להיפוך כי בהריגתו לא היה סיפק ביד השמש לומר שירה וגם תש כחה לכך כשהיא היתה באמצע היום כשנהרג לא היתה יכולה לזוז ולילך לצד מערב כי תש כחה להתקרב לשכינה וגם אין בידה לשיר באבל הזה ואנה תלך להתדבק בשכינה בלי שירה ולכך נשארה עומדת נסתרה בנרתיק שלה שיש לחמה נרתיק מסתתרת בו והוא עובר גלגל שלו וזהו בא שמש בצהרים שעומדת באמצע רקיע בלי נטיה ויש אפשר לומר עוד סמוכים לזה דבפרק חלק פרכינן למה שוקעת במערב ליתן שלום לקונה ותיתי באמצע רקיע משני הגמרא משום פועלים ומשום עוברי דרכים ומדנקט תרווייהו ש"מ דמשום חד לא הוי' שוקעת במערב וא"כ בת"ח שמת הכל בטלים מן מלאכה בלא"ה ואם כן לא שייך משום פועלים ולכך בא שמש בצהרים וזהו מאמר ירמיה איכה יועם זהב כי נודע וכמ"ש מהרש"א כי זהו מכח חמה ואמר איכה כהה הזהב ונשתנה מראה של כתם הטוב ואמר שהיה בעבור שנהרג יאשיה כמאמרם אבני קודש תשתפכנה בראש כל חוצות ודרשו חז"ל על דמו של יאשיה ואם כן בא השמש בצהרים ופסקה כח של חמה ולא היה כח לגמור הזהב והכתם על תכליתו ובצבעו ולכך יועם הזהב ונשנה כתם כי בעו"ה ע"י סיבה מקרית זהב מלא סיגים כי לא נזדכך כראוי ע"י חמה ונשוב להנ"ל ע"י חזרת חמה בימי חזקיה נתמעט שירה של מקום מהחמה ואם כן היה ראוי על חזקיה לומר תמורת החמה שירה כמו שעשה יהושע וכמש"ל והוא לא אמר שירה ולכך נענש ובזה יובן דברי הגמ' שם בסנהדרין שאמר על הך דחזקיה כיוצא בו ויאמר יתרו ברוך ה' אשר הציל וכו' תנא גנאי למשה וסייעתו שלא אמרו ברוך עד שבא יתרו ויאמר ברוך יש להבין מה ענין כיוצא בו להנ"ל ומה בא ללמדנו בזה אבל הענין כך דהא בים ביקשו מ"ה לומר שירה ולא הניחן הקב"ה כדכתיב ולא קרב זה אל זה כל הלילה הרי דלילה ההוא לא אמרו שירה ומבואר במדרש ילקוט ישעיה וירמיה ביום אומרים קדוש ובלילה ברוך ואם כן הם שלא אמרו שירה בלילה מיעטו לומר ברוך אם כן הי' ראוי למשה וסייעתו שנעשה הנס בעבורם לומר ברוך תמורת המ"ה וזהו כיוצא בו כמו שהי' מוטל על חזקי' לומר שירה תמור השירה שלא אמרה החמה כן גנאי למשה וסייעתו שהי' להם לומר ברוך כנ"ל עד שבא יתרו ואמרה וא"ש ודוק מכל הנ"ל נלמוד גודל שלימות התדבקות בה' וזהו אלינו בני ישראל נאמר בקרא ואתם הדבקים בה' ואם כן עלינו להזהר מבלי נכוה באשו הגדולה ולכך חובה עלינו להתפלל ולקרוא ק"ש בכוונה שהיא שירה שלנו ואם אומרים אותו בכוונה בודאי נוסיף כח להתדבק בשפעת אלוה בניי אחיי צאו וראו כמה פחד יש לכוכבי מעלה בגשתם אל הקודש לבואה במערב לקבל שלימתן בהשפעתן ואיך לא נהיה חרידים זעים וחלים בבואנו לבה"כ מקו' רנה ותפלה וכן בב"המ מקום תורה אשר שם שכינת קדשו ואין לה' בעולמו אלא תורה ותפלה ונחנו באים להתדבק בו ומטובו חיינו איך לא נגור ונפחד בצירי' ובהלה באימה וביראה ולא יהיה קלות ראש בב"הכ בשיחה בטילה דברי צחוק והיתול וקורות הזמן הלא בעו"ה מערת פריצים היה לנו בית זה בו ישיחו כל ענייני מ"ומ בו ידברו איש ברעהו ואשה רעותה אין נעדר משיחה בטילה שחוק וקלות ראש עד שענין תפלה בטל במעוטו וברב דברים לא יחדל פשע ופתי הקריבהו נא לפחתך מושל ארץ אם בעמדך לפניו תוכל לדבר בדברים כאלה הלא תשים סכין בלועך ולמה פרץ בב"הכ אשר הוא לנו למקד' ישתבח יוצר אדם אשר שם לו מימינו ומשמאלו מלפניו ואחריו דברים ללמוד ממנו אורחת ישר הן מן שמים ממעל והן מכל צפור כנף אשר יתנהגו באימה בדרך ארץ כמאמר איוב מלפנו מחיתו ארץ וכו' אוי לנו מה נענה ליום הדין וחשבון אשר בעו"ה כל שערי תירוצים ננעלו גשו נא אלי אחינו בני ישראל הסירו מכשול עבדו את ה' ביראה למדו נא מחיות הקודש דאמרינן בגמ' דחגיגה כתיב שש כנפים וכתיב ארבע כנפי' לאחד ומשני לאחר החרבן נתמעט שני כנפים ואיזו נתמעט אותן שאומרי' בהם שירה ולהבין למה נתמעטו שני כנפים ואותן שאמרו שירה וגם קושי' התוספות דחד קרא כתיב בשרפים וחד באופנים אך יובן ע"פ מש"ל דהחיות וכל מ"ה כשמתקרבים לעלות למעלה להתדבק באור השם ולהנות מאורו אין שוהים לבל יאכלם אש הגדולה ויחזרו למקורן רק עולים ויורדים תיכף כמ"ש עולים ויורדים והחיות רצוא ושוב וכשעולים עולים בשירה כמ"ש לעיל וזהו שאנו מדלגין באמירות קדוש קדוש להורות באמירות קדוש שהוא שיר שלהם עולים כלפי מעלה ובהפסק חוזרים למטה וכן באמירת קדוש השני וכן השלישי ואינם שוהים שם כדי אמירת שלש קדושות בפעם אחת וזהו קפיצה ודילוג שלנו והבין והנה רבוי כנפים מורים על עוצם הטיס' ורב העלי' כי מי שיש לו ב' כנפים יותר יעוף משיש לו רק א' כאשר החוש מעיד ולכך אלו קדושי מעלה אם יש להם ששה כנפים יותר עולי' ועיפות מעלה מעלה מהיות להם רק ד' כנפי' ואם כן קושית הגמ' שפיר דידוע דמדרגת אופני' וחיות הקודש נשגב ממעלת שרפי' כנודע וכמו דאמרי' בגמ' דחולין פ' גיד הנש' דשרפי' אינ' מזכירי' השם רק לאחר ג' תיבות משא"כ אופני' לאחר ב' תיבו' וא"כ קושית הגמ' שפיר דישעי' ראה בשרפי' שש כנפי' מורה על עוצם עליה לשכינה ואיך ראה יחזקאל באופני' וחיות היות מעלתם נשגב רק ד' כנפי' פחות העלי' וטיסה וע"ז משני הגמ' כי לאחר חורבן אין להם כח לעלות כל כך ולכך נתמעטו הכנפים לבל יהרסו לעלות אל ה' והטעם כי ידוע כי העולי' באור ה' טבע חיותם להתדבק באור ה' ונועם עליון וצריך שמירה יותר ויותר לבל יתדבק בתכלית וכמ"ש לנדב ואביהוא בקרבתם אל ה' וימותו וכבר נודע כי טבע אש לעלות מעלה מעלה לשוב למקורו ולכך בחסד ה' לבל יהיה לנו כליון ח"ו נאמר ממרו' שלח אש בעצמותי כי אז מהר האש לעלות למעל' למקורו ולא עש' בנו כליה וכך דרכו אש של מעל' דאינו מכלה והסנה אינו אוכל כי אינו שוהה להתדבק בגש' ולכלותו כי טבעו לשוב למעל' למקורו ומבלי להתדבק בחומר ארצי' כאשר האריכו זה לפעמים בכתבי האר"י ז"ל וקודם חורבן היה כל פמליא של מעלה מקבלים מאור ה' במקדש ה' כי משם תצא אורה והשפעה לכל כדכתיב בישעיה ראיתי את ה' יושב על כסאו ושוליו שהן העלולי' ממנו והן מלאכיו מלאים היכל ה' הרי שכולם עומדים בהיכל ולזאת יותר נקל להתדבק למלאכי מעלה אשר באש יסודם כמבואר בפייט יוצר של ר"ה וחיות בוערת גחלי אש וכו' ע"ש קרוב אל השכינה כי מהר יכולי' להיות חוזרי' לאחוריהם כטבע אש לילך למקורו ממטה למעלה ולכך אין להם כ"כ פחד ומתקרבים לשכינה ויש להם שש כנפים אמנם בשוממות מקדש ה' והם מקבלים שפע למעל' אם יוסיפו לעלות בשש כנפים ובלא"ה טבע אש לעלות תמיד מעלה מעלה לא יהיה ביכולתם להנזר אחור מנועם ה' ואש ה' תאכל אותם אם לא ישובו מהר אחור וזהו לא יהיה סיפוק בידם לרב נועם ה' ולכך אינם עולים כ"כ בקרוב ומרחוק יעמדו לכך אין להם רק ארבע כנפים למעט הטיס' וע"ז אמר באיזה אופן נתמעט לבל יוכלו לעלות כ"כ למעלה נגד עוצם התשוקה לחזות בנועם ה' וזהו תכלית הבריאה אשר כל עלולים נאצלים מתאוי' להתדבק בקירוב גמור ומוחלט לה' ואמר אותן שאומרים בהם שירה נתמעטו כי אין להם כח לעלות לאור ה' אם לא בשירה אבל כאשר יחשו אין בהם כח לעלות למעלה כ"כ ותש כוחם לעוף כנשר בשמי' ומרחוק יעמדו ויש להם רק ד' כנפים וזה ברור ונכון והנה מזאת ילמוד אדם כמה צריך להיות באימה ויראה לפני ה' וביחוד במקום קדשו בבה"כ ובה"מ ומכ"ש בעת התפללו לפני ה' ישפוך שיחו וקורא ק"ש שהוא שירה של ישראל והורשה להם להזכיר השם אחר שתי תיבות איך לא יחיל באימה ובירא' וחיל ורתת אוי לנו בהזכרנו ש"ש לבטלה ובעו"הר הורגל לדבר ולהזכיר בלשון נכר שם ה' דרך משל בלשון אשכנז גאט ובלשון צרפית זהו מורגל בפיהם אדיא וזהו הזכר' ש"ש על מגן ובמקום טנופת כמה חיילי מרום מזדעזעים בהזכירם שם ה' מלך עולם ושם דהוא בכל לשונות יהיה איזה לשון שיהיה וזהו אריכות הגלות כל מקום שהזכרת ש"ש מצוי וכו' וכותבים השם בנייר מחוק וכל ניירות מושלכים במקום אשפתות ועשו חז"ל י"ט בבטלו מבלי להזכיר שם בשטרות שלא יהיה מוטל באשפה ומה נעשה אנן והכל כי בעו"ה יראת שמים מתמוטט אצלינו ואין מורא הקב"ה אצלינו כמורא בשר ודם מה שבאמת בטבע הבריאה הוחק ההיפוך ומאנו עדת ה' להביא ראיה כי לא לעמל יולד אדם לאכול מפרי חמדת הארץ ולהיות מתענג בנועם מגדים כ"א לשלמות והשכל וחכמת ה' וד"מ הלא כמו שחוש השמיעה הוא באזנים וחוש הראות בעינים כן חוש הריח בחוטם ונראה אם ישמע אדם דבר המתקבל לאוזן שיר יפה וקול נעי' או ספורי מעשה בקורות הזמן מה שתאב לשמוע או דרוש נאה לאיש אשר ינחת בקול דרושי' לכל חפציה' יוכל להתמיד הענין יום או יומים לא ירעב ולא יצמא לא יחלש לבבו ולא יצר לו וכן אם יראה בעינו דבר חדש מתקבל לעין במראות או מה שעושי' בשחוק שקורין אפערא או עניני אש להגדיל שמחה או צחוק וכדומה ג"כ לא יצר לבבו לא ירעב וכדומה אולם אם יתן לו דבר המריח בטוב וראשי בשמי' להריח ובחוטמו אף שיתן לו כח ויתמיד בו שעה מ"מ ירעב ויצר לו ויחלש לבבו ויתאב לאכול ולשתות והטעם נ"ל הואיל וחוש שמיעה וראי' הם כלים ושערים לקנין מושכל' כי בם יבחין אדם מה שראה ושמע מושכלות ראשונים ויביא אות ומופת ממה ששמע ומה שראה בעינים לברר החמת מהשקר ולהוליד הקדמת אמיתות מופתים נאמנים ולהציב עליו בנינים למודים תורנים מוחקרים לידע מה אפשר להיות ומה לא אפשר וכן הכל לכן הנפש אשר כל ענינם ותכלית התדבקם בגוף לקנין שכל ומדע רוצה בחושים אלו ומסייע להן בכל דבר חפץ ואפילו הם רואים ושומעים לפעמים בלתי נאותים כוף כל סוף הם הכנה למושכלת וע"י נקנה השכל את אשר לעשות ולהשכיל ואת אשר למאס ולרחק וזהו פרי עצת הנפש ולכך יש לו חיזוק ונפשו מתאוה למאוד לכך לא יחלש לבבו משא"כ חוש הריח שאין לקנין מושכלת כלל רק לקנין וחיזוק גשמי וזה אין כאן עזר בנפשו ולכך לא יקום להיות נפשו משתאה לו ויחלוש לבבו בהתמיד הענין בלי אכיל' וכדומ' ולכך טוב שם טוב שהוא קנין שלימות בראיה ושמיעה משמן טוב שהוא בחוש הריח שמריח למאוד וכך אמר שלמה במשלי עין רואה ואוזן שומעת ה' עשה גם שניהם הרצון כי הראיה ושמיעה הם כלי נפש והשכלת השם ומתייחסים לפועל השם ולא לפועל טבעי כשאר חושי' שהמה רק לקיום הגוף ומפעלותיו וכליו כלי רעים אמנם יש עוד מופת אחר כי אם יעלה בלב איש פחד ומורא מבשר ודם דרך משל שאנשי מלחמה יהרגהו ויתמיד ויעמיק זה הענין במחשבתו לא יהי' ימים מועטים שיחלה בחולי מעלאנקלי שהוא מרה שחורה ובחדרי משכבו יחרד וילפת אף כי הדלת סגור ויאמר הנה באים הנה לתופשו ולמרחוק ינוס מקול צפור ורדף אותו קול עלה נדף וכל יום יתגבר הענין עד שימות פתאום פתאום הי' מכחו ולעומת זה אם יקבע איש בלבו מורא שמים ויצייר במחשבתו רוממות קדושת שמו ונורא הוא וגדולת עולמים שברא אשר נחנו אפי' כנקודה קטנה אינה נחשבים לנגד עולמות שברא הלא יתמלא חלחלה ורתת מלפני ה' וכל יום ויום יוסיף להתגבר ביראה כי יותר שמתחיל ביראת השם יותר יוסיף לירא את השם כי אין קץ לגדולתו ובכל זה לא יחל' ולא יגיע במדרגת מרה שחורה או שום בלבול בדעתו וכדומה אדרבה יהיה כולו מחמדים ואהוב ומיושב בדעתו וזה כי בירא' כזו בחר הנפש וזהו טבעו של אדם ולכך נוצר ועל דבר זה נכר' ברית טבע הבריאה ולכך הטבע מסייעתו משא"כ ביראה של שטות שאין הטבע הוסד לכך א"כ עושה דבר נגד טבעו ולכך יצר לו ויחלש כחו וזהו מאמר הפסוק יראת ה' לא יחליש רק תוסיף ימי' ואדרבה יחזיק גופו ויוסיף לו בריאות אבל שנות רשעים אשר יראת' כסלת' בהבלי עולם ופחד ילדי זמן הם מקצרי' שנות רשעים ויגוע בלא עתו ומזה נלמוד לעשות ולהתדבק בנחלת ה' כנ"ל ונשוב להנ"ל כי תחת כסא כבוד היו סובבים שבעים שרים והם נושכים כסא ה' והם ע' שרים לע' משפחות אדמה אבל כשהיה שכינת קדשו במקום מקדש למטה היה לו ג"כ שבעים כי זהו מספר הנרצה לה' אבל היו שבעים זקנים סנהדרין והמה יקראו ג"כ שרים כדדרשינן שררך אגן הסהר אלו סנהדרין ושרי' למעלה הן בפרידא כי משם יפרדו הגוים והוא דור הפלגה כנודע ולכך נקראי' בלשון רבים שרים והוא מנין עשרים ע' שרים אבל למטה הכל כאחד יחשב ושפה אחת ונקראי' בלשון יחיד שר הוא בסוד עשר ע' שר וגם השר למעל' כשמקבל השפע וצריך להיות ע"י שיר למעל' וכמש"ל וידוע כי העול' העליון ביו"ד ועולם התחתון בה' כמבואר בגמ' להדי' בי"ה ברא' ולכך השר שמתדבק בשירתו למעלה ביו"ד נעשה מן שר שיר בתוספת יו"ד ולמטה בזה העולם התחתון נעשה שר"ה ובחיבור עי' עשרה וזהו מעול' לא ירדה שכינה למטה מעשר' הן שבעי' סנהדרים הן נושאי מרכבה שכינה למטה וזהו מאמר הקרא עשיתי לי שרים ושרות ועיין שם במהרש"א ששניה' מיני שיר רק אחד הוא ל' זכר והוא השיר ששרו הלוי' בב"המק ושירה ל' נקבה והיינו כנ"ל כי שיר הוא מעלמא עליון שרי' וכן אמרו במד' דעכשיו השירה הזאת בנוקבא בעול' התחתון אבל לעתיד דיהיה הכל בעולם עליון נאמר שירו לה' שיר חדש ולא שירה חדשה ולכך נאמר על מושב סנהדרין שער עלי שער שהוא ע' שר היוצא מזה הכל היה תלוי בשיר' ומזו תבינו מה שאמרו משבטלו סנהדרין בטלו שיר וזה אמרו זקני' משע' שבתו והיינו שער הנ"ל ע' שר ופסקה שר כנ"ל וא"ש הדור אתם ראו איך בטלה טוב' מישראל בעו"ה בגולה ואיך היו שרי' כאילי' לא מצאו מרעה וא"כ איך נאמר לשיר בזה"ז בשיר ושמחה של שטות לילך במחול בחורים ובתולו' אוי לנו כי חטאנו הלא ראוי היה משחרב הבית לגזור על עצמינו מבלי לישא נשים כלל רק אין גוזרין על הצבור גזרה שאי רוב הצבור יכולים לעמוד בו וא"כ מה לנו להרבות בשטות וריקוד בחורי' ובתולו' ואיך נשמח ונגיל בראות אבדן שלמתנו חכמת תורתנו מקור חיינו בית מקדש ה' ואבדנו חזון וצופה וממש לא נשאר בנו שום לחלוחית ורוח חיוני בכל אופן הלא טוב לנו שבתנו בין תנור לכירים בוכה ומבכה כאשה על בעל נעוריה וכאבל יחיד אולי ישקיף ה' לשוש אתנו כמשוש חתן על כלה ואז נשמח' ונגיל' ואמת כי עצבות מדה מגונה מאוד אצל אדם והוא המבטל האדם מכל שלמות ומוליד לו הפסד בנפשו וגופו וכל ימי עני רעים בזה וזהו כוונת הגמ' בתענית ר"ב שאל לאליהו איזהו מנייהו בן עו"הב בשוקא אמר אלו תרי שאל מה עסקיה אמר גברי דבדיחי אנן וכד חזינן גברי דמעצבי חזינן דמבדחי' דעתי' וכד חזינן גברא דאית ליה קטטא עבדין שלמא בינייהו עכ"ל ויש להבין מה זו שאלה ומה נ"מ וכי אחותו ובתו היה מבקש ואיך השיב אליהו על אנשי' אשר עודנו בחיים שהם בני עו"הב הלא אין הקב"ה מייחד שמו על חי אפילו על אבות עולם ועמרם אבי משה כי בקדושי' לא יאמין וביותר קשה וכי בשביל שהמה בני בדיחי דעתיה ומסירין העצבות מבני אד' ורודפי שלו' היו בני עוה"ב הרבה שלימות צריך לקנין עו"הב במה שעדיין חסר אף דעושים כל זה ודבר זה מצוי אפילו בב"א שאינם בני תורה ובעלי שלימות ונקל הוא זה לקנות בו שלימות עו"הב והלצנים מושכי קשת נבל וכנור בקיאים בזה עד למאוד אבל הענין להגשים תענוג עוה"ב א"א להיות דהוא תענוג רוחני למאוד ולא יצוייר בגשם ענין רוחני כלל עד שאמרו חז"ל כי הנביאים לא ראו לעוה"ב כי הוא עין לא ראתה והכוונה בזה להמתיק ולהראותו עליו כעין גשמי א"א ואם אמנם נמשול אותו בדרך משל לומר כי יש בו מנועם עליון שישכנו הצדיקים לנצח בלי עצב כלל ויעברו ימים עד עולם ואין עצבות כ"א חדוה וגיל וזהו תכלית התענוג כי לא יצוייר בשום תענוג גשמי שלא יהיה עצבות מעורב בו כי אם יאכל וישתה הרבה הלא מלבד שתוליד לו חולי אף גם אם יתן לו עוד מעדנים והוא שבע הלא יתעצב וכדומ' בכל תענוגים ובפרט שלא ימלט בתענוגים שלא יקרה לו בין כך צער בהעדר אוהביו וכדומה בהפסד ממון או חטא ופשע כללו של דבר א"א תענוג בלי עצב אבל לעוה"ב הכל בנועם ותענוג בלי עצב כלל וכן עוד התענוג שיהיה שם לאין מספר בג"ע נפשות צדיקים מיום הוסדה עולם ואין קול קטט וצוחה שם הכל שלום עושה שלום במרומיו ובעה"ז היצוייר משתה של אלף איש אוכלים וחוגגים בתמידות שלא יהיה לו קטט ומריבה והלא לאו כל דעות שוים זה אומר בכה וזה אומר בכה ומזה ימשך ריב וכעס ישפוך לארץ מרירתו והוא המהפך שמחה לתוגה עונג לנגע זהו הנמשל בעוה"ב כי תכליתו לא יושג בגשם והנה מחכמת איש ויושר פעלו לראות להיו' נהנה בעוה"ז מעין עוה"ב כפי אפשרי ואז יוטעם מטעם נועם עליון ולכך מה יעשה איש ויראה בדמות דמות עוה"ב יהיה שמח בכל עסקו לא יתעצב לשום דבר ויתן אל לבו הלא כל הקורות מגיעים מפי ה' אשר לו נתכנו עלילות אשר הוא הטוב אמיתי ולו לבד יאתה שם הטוב וא"כ למה זה אעצב כי הוא יודע הטוב והישר והאמת ואם יראה אחד מתעצב ינחמהו וגם לא יהיה מרגיל בקטט וידרוש שלום וא"כ כשיהיה הכל שלום ובשמחה וחדוה יטעם טעם עוה"ב ועליו נאמר עולמך תראה בחייך ואז יראה קצת ענין עוה"ב ובזה יחמוד לעוה"ב ויבחין ההבדל במקצת כיתרון אור מחושך וידע איך שוא עמל איש על אדמה ואשרי מי שעמלו בתורה ויראת ה' וזהו מה ששאל ר"ב לאליהו אם יש אנשים שיש להם עוה"ב בזה עולם שטועמים מעין עוה"ב כדי שיכלו להשיג ענין עוה"ב והשיב לו אלו אנשים רואים בחייהם וחקר אחרי מעשיהם למען דעת קצת ענין וטוב עוה"ב ואמרו לו כי הם תמיד שמחים בלי עצבות וגם מרחיקים הקטט וריב ורודפי שלום מזה הבין ר"ב שהוא ענין דמות עוה"ב כי ימים אלו ודאי ימי נחת ונועם ולימים אלו יקראו ימי טובה ורצון וממנו יקיש איש על עוה"ב כמה מהנועם ותענוג ועדן יש בו ולכן שמעו אלי תשליכו עצבות הזמנים וקחו עמכם להתעצב על העדר כבוד ישראל ותורתו וחורבן בית תפארתינו כמאמר הנביא שישו אתה משוש כל המתאבלים וכו' והסירו שמחה של שטות והוללות ובפרטות במחול בחורים ובתולות:
<b>בניי</b> זכאי חולקיכון אשר שמעתם בקולי ולא יעשה כן בקרב קהלתינו ותזכו לראש מחול שיעשה הקדוש ברוך הוא לצדיקים לעוה"ב והענין במחול הזה הוא כמ"ש המפרשים כי מחול מלשון עיגול והקדוש ברוך הוא יהי' בראש מחול דהיינו באמצע עגולה הצדיקים יסובבו סביב לומר זה אלהינו וענינו הוא כך דעכשיו לאו כל צדיקים במדריגה אחת ובמעלה אחת כי לאו כולם זכו לשלמות הראוי אבל לע"ל יזכו כולם לשלמות הראוי ויהיו כלם במדרגה אחד לפני ה' והנה אם תעשה מרובע צלעות כזה ובתוכה נקודה העומדים בצלעות המרובע קרובים לנקודת המרכז יותר מהעומדים בנקודת אלכסן שהוא רחוק מהמרכז יותר כנודע כי אלכסון רחוק מקו ישר וכן הוא עכשיו ויש צדיקים העומדים מול השכינה בקו וצלע ישר ויש רחוקים ממרכז בקו אלכסון ורחקו של זה לא כשל זה אמנם לע"ל יהיה העגול' כזו והשכינה במרכז ובעיגול כל הקוים שוים למרכז וכן הן הצדיקים יהיו כולם במרחק שוה לשכינה מבלי הבדל וזהו ראש מחול שיהיה לצדיקי' לע"ל והבן זה וראה שאין לאדם אלא עסקי וחפצי שמים לילך בתר הבל ויבהל ואמרינן שוב משמתו נביאים ראשונים היינו ירמיה וסייעתו פסקו אורי' ותומי' והיינו כי אמרינן בגמרא דיומא גזירת נביאים חוזרת וגזירת או"ת אינה חוזרת ולכך נקרא תומים שמשלימי' דבריהם וקאמר הגמ' מ"ט לא ביחנו דבריהם בימי פלגש בגבעה ומשני שלא שאלו כהוגן ע"ש ויש להבין מ"ש דהוקשו קושיא זו עכשיו ולא בל"ז אקרא דצוה הכתוב לשאול במשפט וע"כ שיאמתו דבריהם דאל"כ לשוא אנו שואלים ובמה נפלינו אנו ח"ו מכל עמים אשר ע"פ האדמה אשר להם תרפים והכתוב אומר תרפים שוא ידברו אבל הענין כך דודאי איך יתכן שגזירת נביא חוזרת הלא נביא שליח מה' ולא איש אל וינחם אבל כבר אמר בלעם אראנו ולא עתה אשורנו ולא קרוב והרצון כי נבואתם למעלה מעלה כדכתיב מרחוק ה' נראה ולמעלה נשגב מזמן א"כ כשנביא רואה נבואתו חושב שהוא תיכף לפי דמיון קרוב ראיתו אבל באמת עודנו רחוק בזמן ואף שמ"מ יאמתו דבריו אבל לדמיונו חושב הוא קרוב ובאמת הוא רחוק בזמן וזהו אמר אראנו ואני חושב שיהי' תיכף ולא עתה אשורנו ואני חושב הגיע העת ואינו ולא קרוב וכן היה הענין ביונה שניבא על נינוה ארבעים יום כי אמת היו ימים הנקראים שנים מגזירת ימים תהיה גאולתו וכן היה בסוף מ' שנה אחרי נבואתו חלה נבואתו על נינוה בדבר נחום האלקשי וכמו שבא בספר טוביה המקובל לנוצרים ולא לנו שבסוף מ' שנים נחרב נינוה ואף שאין מקובל לנו לכתבי קודש מ"מ הוא סיפור מעשה אמת וכן בכל דברים וזהו גזירת נביא חוזרת לשעה כי אין נבחן מתוכו זמן מוגבל בהחלט ואיזה זמן מוגבל יותר שאמרו נביאים מקץ ע' שנה אפקוד על גלות בבל ראה כמה פירושי' בחשבונות יש בו על שאמרו חז"ל דניאל טעה והוצרך להבין בספרים אמנם אורים ותומים אין בהם ספק בבחינות הזמן אפילו אומרים היום או מחר כדכתיב מחר אתן בידך וכן תמיד כי לאות לבני ישראל למען ידעו וזהו תומים שמשלימים דבריהם בהחלט ובירור גמור עד שאין עוד אחריהם ספק ולכך שאל הגמ' מ"ט לא ביחנו בימי פלגש בגבעה דודאי לא כיחשו וסתם עלו למלחמה כי באמת עצת ה' היה שיעלו כי לבסוף נצחו וכי אמרו תיכף נצחו רק יעלו כי יצליחו היינו לבסוף וכן דרך מלחמה שילחמו פעמים ושלש ואף שינוסו בין כך יתמעט חיל האויב ויחלש כחו לרב המלחמות וא"כ בפעם האחרון כבר תש כחו ותם לריק כחו ולא יוכל להקשו' על הקרא אמנם עכשיו דקאמר הגמ' תומי' שמשלימי' דבריהם מבלי ליתן ולשייר מקום ספק בתשובתם וע"כ במה שאמרו עלו היינו תיכף כי לולי כן תמיד הספק במקומו אימת ואיזה פעם יהיה סוף והלעולם יריבו כאויבים בשער והוצרך הגמרא לשנות כי החסרון היה מפאת שואל שלא כוונו דבריהם וא"ש והבן ודע כי יותר שהיא מדרגת הנביא יותר יוברר נבואתו ולכך ירמיה וסייעתו שהיה השגתם גדול היו משיגים זמן ולכך אמרו מקץ ע' שנה אף שהיה בו ספק כנ"ל מ"מ לא היה ספק עצום אבל נביאים אחרונים חגי זכריה מלאכי ודורו היה השגתם רחוק ולכך כשאמרו מן גאולה העתידה לא השיגו שלל וכן דניאל נאמרו לו סתומים וחחומי' הדברי' כי היה השגתו לא כל כך גבוה להשיג הקץ על תכליתו והענין גם כן כי דניאל חגי וכהנה נביאים היה נבואתם ע"י מלאך כדכתיב מלאך הדובר בי והן נקראים פי הקב"ה כדכתיב וברוח פיו כל צבאם ולכך לא ידעו הקץ וזמן מוגבל כי לבא לפומא לא גלאי אבל נביאים ראשוני' היו בסוד לב כדכתיב שימני כחותם על לבך והשיגו במראה נבוא' בלי אמצעי ולכך השיגו תמיד בנבואתם זמן וכן אמרו ביעקב שביקש לגלות קץ ונסתלקה שכינה אין כוונה שנסתלקה לגמרי כי הלא בירך אח"כ שבטים ברוה"ק ונבואה נפלא אבל זהו שהיה בהשג' גדולה לדעת זמן מוגבל לנבואה השגה זו נעלם ממנו ואמר רק כנביאים אחרונים הנבואה לא יסור שבט מיהודה וכדומה אבל לא על זמן מוגבל ולכך כאשר מתו נביאים ראשונים ופסקה רוה"ק כזה מישראל להנבא בזמן מוגבל א"כ לא היה אפשר באורים ותומים כי צריכים להשלים דבריהם ורוח הקודש כזה פסקה מאתנו כי אם ע"י מלאך אשר אינם יודעים מהזמן כנ"ל ולכך פסקו או"ת בעו"ה אשר אבדנו חזון והוסיפו יגון ואנחה לנו כמאמרם בחרבן הבית בטל השמיר וענינו הוא כך כי צריך להבין מ"ש התוס' על ערוך דאמר בבית ראשון לא היו אמה כליא עורב כי מפני שכינה לא באו עורבי' דהא אמרינן בגמ' דמ"ק ד' ט' בשלמה ה"ל לשייר אמה כליא עורב וזהו מורה דהיה לו ותי' התוספות דמתחלה עשה כליא עורב ולבסוף סילקו ויש להבין מתחלה מה קסבר ולבסוף מה קסבר דברור דקדושת הבית מתחלה יותר מלאח"כ שנשא בת פרעה והנה הרמב"ן בתורה פ' יתרו הסכים למד' רבה דאמר במקדש לא היה ברזל כי היה חלקו של עשו ולא הניחו לסטרא דידיה כי הוא מחריב בית להיות לו יד במקדש ה' ואע"פ שגם בבל החריבו הבית לא קעקעו הבית עד יסוד כמו אדום ע"ש במדרש פ' תרומה ומקשים מדוד דאמר ואני בעניי הכינותי אשר לברזל ועיין רמב"ן שדחק עצמו בזה ונראה דלק"מ דכל הטעם שלא לקחו ברזל משום שהוא רומז על אדום המחריב ודוד אשר הכין הכל לבה"מ בחשבו שהוא יבנה הבית כמ"ש בד"ה וכבר ידוע דאלו בנה דוד הבית לא היה נחרב מעולם ולכן טבעו בארץ שעריה היותם מעשה דוד וא"כ שפיר לקח דוד ברזל דהא לא יהיה הבית נחרב ואין נ"מ במה שמרמז ברזל על אדום אבל אח"כ שלא בנהו דוד מנעו ליקח ברזל מטעם הנ"ל והנה ממדרש הנ"ל דברי ערוך מוכרח' שלא היה כליא עורב בבית ראשון דאל"כ הא היה ברזל כדתנן במנחות האומר הרי עלי ברזל מביא אמה על אמה כליא עורב אך אמרי' במ"ק ששלמה דחי יה"כ מקמי חנוכת מזבח מק"ו מקרבן נשיאים שהוא קדושת שעה ומכ"ש קדושת בה"מ שהוא קדושה עולמית והוקשו הא גם קדושת בית שלמה קדושת שעה דקיימ"ל בחרבן בית א' בטלה קדושת מקדש רק בימי עזרא קדשו לע"ל וכמ"ש הרמב"ם בהל' בחירה ומתרצים דזהו חנוכת המזבח היה נעשה תיכף ואז בחר ה' בציון ואז היה שבהמ"ק יעמוד לעד ולכך שפט שלמה לקדושת עולמית אבל אח"כ כשנשא שלמה בת פרעה ואמר ה' על אפי וחמתי היתה העיר וכו' אז נולד שוממת העיר וכדאמרינן כשנשא שלמה בת פרעה בא גבריאל ונעץ קנה בים וכו' וא"כ א"ש דברי ערוך כי מתחל' בעת בנין הי' חושב שלמה שלא יחרב הבית ולא חשש ליתן בראש מקדש ברזל לכליא עורב כי מה איכפת ליה לאדום הלא לא יחריב הבית אמנם בעו"ה כאשר גרם החטא ונאמר לו כי על אפי וחמתי הית' העיר הזאת ידע ברוה"ק שיחריב הבית כאשר ישיר שירו בשיר השירי' הכל על גלות ישראל השבעתי אתכם בנות ירושלים א"כ תיכף הוסר הכליא עורב המרמז על אדום אשר חרוב יחרב הבית ויהיה בעו"ה אבן נגף לישראל ולכך צדקו ודבר ה' אמת בפי ערוך כי מתחלה היה אמה כליא עורב ואח"כ הסיר אותו ודו"ק וזהו ענין השמיר כי תיכף בחטא אדה"ר גבר כחו של שרו של עשו בלהט החרב המתהפכת שהוא חרבו של ס"ס דמתהפך לכמה גוונים לשלוט על כל מה שיש בו בזה עולם הן אדם ובהמה כי הכל נפל בעץ הדעת ועל הכל שולט חרב המתהפכת לכך א"א לעשות דבר או אפילו לפסול אבנים כי אם בברזל וחרב ועל הכל שולט החרב וזהו מה שהיה קודם חטא וחל עליה חטא אדה"ר וממשלתו של להט חרב המתהפכת אבל מה שנוצר אחרי החטא ועודנו לא היה בזמן החטא פשיטא דאין חרב הנ"ל שולט בו ושמיר נברא בע"ש בין השמשו' כמבואר במשנה פ"ה דאבות ולכך הוא אין צורך לחרב הנ"ל ובידו לפוצץ סלעים בלי כחו של ברזל כלל וזהו ענין שמיר והיה לביהמ"ק שאל ישלוט בו חרב המתהפכת כי שם היה הכל קודש מעץ חיים ולא מעץ הדעת ולהיות כי חק שם ה' שכל עניני זה עולם יהיה הכל בחרב לפיכך לא נמסר רק לשרו של ים שהוא נאמן בברית של ה' שאינו עובר גבול עולם כדכתיב גבול שמתי לים והוא מן מעצור הים נגד טבעו של מים שרוצים לסבב כדור ארץ כנודע ולכך מסרו לשרו של ים שלא יתן לשום דבר רק לצורך בה"מ ולכך בחרבן בית א' שגברו ידי מחריב והיה אדום במעמד החרבן כמ"ש חז"ל כל נצחון שאין בו מזרעו אינו נצחון וע"ז נאמר זכור ה' לבני אדום וכו' וגבר חרבו ליטל השמיר צאו וראו כמה חטא גורם לא זו בממון אף בגוף דאמרינן בגמרא ששאלו לריב"ח תורה מפואר' בכלי מכוער שהיה שחור ואמר אבא היכי רמי' חמרא א"ל בחרסי' ששומרים היין כך הדבר בבעלי תורה שהתורה שורה בבני אדם כעורים וכו' ומקשים הא פני משה כפני חמה ופני יהושע כפני לבנה וכן שופרא דיעקב אבל הענין כי כבר ידוע מאמר הפילוסוף האדם יולד מאדם ומהשמש הרצון המזל והאדם המה גורמין ההריון והלידה ולפי טבע כוכבים כבר אמרו הטבעים כי כל מי שטבעו ממרה ירוקה ושחורה הוא עלול למושכלות ומזג ירוקה ושחורה מורה בהכר' פניהם כחושי בשר דל ורזה ופניהם כרכומי ושחור ולכך אמרו דהתורה ומדע מצוי באנשי' מכוערים כי הוא מורה על מזג הנ"ל אך זהו מפאת הטבעי שהוא מחמת המזל אבל מי שהוא למעלה מהמזל ואין ענינו תלוי במזל פשיטא שאין בכל זה ראיה ואדרבא ודאי שגופו יותר בהיר בשחקים וע"ז נאמר חכמת אדם תאיר פניו ולכך הראשונים שהיו למעלה במזל היו בעלי תואר ויופי למאוד אמנם כאשר גלינו בעו"ה ובאנו לידי הנהגת השמש וכוכבים אנו נכנעים לאיכות הגוף ומזגו ולכך צריך גוף ומזגו עלול לחכמה ולא תמצא אלא במזג הנ"ל שחורה וירוקה והכרת פניהם ענתה שחורי וכרכומי ולכך הראשונים היו כפני חמה ולא ריב"ח שהי' אחר חרבן וזהו שאמר שלמה בשיר השירי' אל תראוני שאני שחרחורת וקושי' הגמרא תורה מפואר וכו' וע"ז השיב ששזפתני השמש הרצון שאני תחת המזל וממשלת השמש ואני צריך להיות שחרחורת לקנין חכמה ומדע והרי קודם החרבן היו תוארים ת"ח כמלאכי אלהים אבל לאחר החרבן הם נדמים לכלי חרש שמשמרין היין וזהו שאמר ירמיה בקינתו בני ציון היקרים המסולאים בפז לרב יפים כמ"ש הגמרא ומדרש איכה נחשבו לנבלי חרש מעשי ידי יוצר ופי' התרגום לנבלים ששמים בתוכו יין והיינו לאחר חרבן אין התורה נשמרת אלא בכלי מכוער כמו היין שנשמר בכלי חרס וקודם חרבן היו מסולאים בפז ומ"מ היו רבתי בדעו' כמבואר במדרש מחכמת ירושלים ע"ש וא"ש ולזה אמרו מיום שחרב בהמ"ק אין לך יום שאין קללתו מרובה משל חבירו ואמרינן עלה בגמרא אלא עלמא איך קאי ואמרינן אקדושה דסידרי וקדושה דאגדתא ולהבין הקושיא והתירוץ וכי לא יש שאר מצות דאגין עלן עד דבחר דוקא בשני דברים כאלו מה נשתנה אלו יותר משאר עבודת ה' אבל דע כי מזלות המה שונאים לישראל למאוד כי לפי המזל אין אברהם ראוי להוליד רק הקב"ה פעל עמו חוץ למזל כנ"ל וא"כ לפי מזל לא יקנם לאברהם זרע והן ישראל שהן זרע אמיתי של אברהם כנודע כי ביצחק יקרא לך זרע ולא כל יצחק ולכך כל ענין המזל לעקר שורש ישראל כדי שלא יקום לאברהם זרע ולכך כל יום ויום קללתו מרובה משל חבירו כי הן המתגברים עלינו כל יום ומזלות נלחמו נגדנו ועיקר הטעם כמ"ש הזוהר שהמה אלילים ושדים כמו שיש ע' שרים כן הוא ע' שדים כמו שאמרתי באריכו' בדרוש הקודם בענין זה והמה כולם נגד ישראל כי המה חצונים ולכן רק רע כל היום אמנם בזמן שהיה הבית קיים היו נותנים לחצונים בקרבנות בהעלות עשן וכן ביה"כ בשעיר המשתלח אחיזה כדי שלא יקטרגו על ישראל אבל לאחר חרבן שעיקר עבודתינו הוא בתורה ובתפלה ובמה יש ליתן להם אחיזה אך דע כי הם כמו לשון ארמית דבוק בלשון הקודש כך החצונים נאחזים בקדושה ולכך שורש שלהם הוא ארמית כמו ששרש ישראל עם קודש בלשון קודש כך חיות ע' שרים הנ"ל ע' לשונות שרש שלהם לשון ארמית הקרוב ללשון הקודש ולכך בשנער ששם התחילה מהפלגה וע' לשון שם ראש לשונם לשון ארמית כאשר מבואר כמה פעמים בכתבי האר"י ז"ל ולכך ליתן להם אחיזה לבל יקטרגו על ישראל למאוד אנו אומרים בסדרא דקדושה שהוא ואתה קדוש הקדושה בלשון קודש ופתרונו בלשון ארמאי וכן הקדיש הכל בלשון ארמאי ובזה יגיע להם יניקה ואחיזה בלשונם ומזה שקעה קטרוגה למקצת ומתפייסים כמו בשעיר המשתלח הנ"ל וזהו מאמר הגמרא באמרו בכל יום קללתו מרובה משום קטרוג והתנגדות המזלות ובעת חרבן בעו"ה אין לנו ליתן להם יניקה בקרבנות עד שיהיה שכך חמתם וברצות ה' דרכי איש גם אויביו ישלים אתו וע"ז שאל הגמרא עלמא איך קאי הרצון איך יש לישראל עמידה נגד אדונים קשים כאלה וכוכבי שמים נלחמו אתנו מי יעמוד נגדם וע"ז משני בקדושה דסדרא וקדושה דאגדתא שהם בלשון ארמאי וא"ש וראו וחכמו כמה יש לנו להתפלל בכונה ולומר קדיש ויש"ר בכונה היא המגנת עלינו בגולה ובצלו נחיי' ואם כך הדבר בדברים כאלה שהם ממש לאו מעיקרי תפלה מכ"ש בק"ש וכדומה כמה עולמות בונה האומר' בכונה וכמה עולמו' מחריב האומרן בלי דעת ולבו בל עמו ומכ"ש המשיח בו דברים בטילים כי הכל יוסד לתקון עולם וכמו בית כיפה של אבנים אם יוסר אבן א' מתוכו מקעקע כל הבירה כן הדבר בתפלה ועבודת ה' לכן התקוששו וקושו בואו ונחזק עצמנו בתורה כי בגמרא אמרינן על זה כל יום קללתו מרובה משל חבירו דכתיב בבוקר תאמר מי יתן ערב ובערב תאמר מי יתן בוקר הי בוקר אילימא דאתיא מי ידע מה הוה אלא בוקר דחלף והקשה מהרש"א למה לא דייק כן מריש קרא בבוקר תאמר מי יתן ערב וגם המפרשים הקשו מה קושיא מי ידע מה הוה הלא זו דרך אוררי יום כשצרתה צרה מחכים יום מות כדכתיב המחכים למות ואיננו ולכך יאמר הלואי שיחליף זמן ויבא סוף וקץ אבל הענין כבר ידענו כי אין כוונת הגמר' קללתו מרובה משל חבירו בענין גלות וצוקת הזמן כי במה יחשב להמקבלים באהבה יונעם ומה נ"מ אם הוא בזה עולם עשיר או עני סובל מרעין וחובק אשפתות או אומן עלי תולע מתהפך עלי מרבדים הלא אחריתו רמה ותולעה ויותר שהאדם מעונג יותר עלול לחולי ונזק אמנם כוונת הגמרא קללתו מרובה בחטאים ועונות והתגברות יצה"ר כי כל יום יצר וסטרא דמסאבא גורם עד שעונות עברו ראש ומכף רגל עד ראש אין בנו מתום וזהו שמתגבר עלינו יום ביומו כי אנשי אמנה אבדו ויראי חטא בעו"ה המה מתדלדלים ומתמעטים יום ביומו וזהו שדייק בקרא דמיירי ג"כ מזה מענין התגברות היצה"ר והחטאי' וקאמר בערב תאמר מי יתן בוקר לשוב בתשובה וזהו אילימא בוקר דאתיא לשוב בתשובה מי יודע מה הוה הא כללא הוא שוב יום אחד לפני מותך כי אינך יודע מתי ימות וא"כ איך יאמר מי יתן בוקר לשוב אם ישוב תיכף ישוב וכבר אמרו חז"ל אל תאמר לכשאפנה אשנה שמא לא תפנה וא"כ צ"ל דיום שעבר קאמר כי הוא מתקלקל ביתר וביטול עבודת ה' יום ביומו יותר ומתחרט ואומר מי יתנני כיום אחמול כי יעבור שלא הייתי כ"כ משוקע בחטא מי יתן והייתי כיום שלפניו בלי לעשות דבר רע הזה ולכך לא דייק מבוקר תאמר מי יתן ערב כקושית מהרש"א הנ"ל דזה י"ל כפשוטו דכבר ידוע מ"ש יצחק לפני ה' בהתנצלות על בניו דל לילות דשינה הרי דלילות אינן עלולין לחטוא דהם מיוחדים לשינה ולנוח מעמל אנוש ואם כן שפיר יאמר בעסקו בחטאים וכדומה מי יתן ערב שהייתי ישן ואם ישנתי אז ינוח לי ולק"מ אבל מערב מי יתן בוקר שפיר קשי' כנ"ל וא"ש מזה נלמוד דאין לומר מחר ובנוח לי מן עמלי וכדומה אז אפן עצמי לעבודת השם לא כן היום ולא למחר לעשותו וכמה קלקולים יהיה וכמה טרדות ומניעות יגרום לו היצה"ר אם יאמר בזמן מוגבל אז אשיב לה' ויש מעיל' לד"ת אבל אם תיכף יתחיל אף שראשיתו מצער כי יקום יצה"ר כנגדו בחיל ויחנה עליו מחנה אבל לא ירא לבו בזאת יהיה בטוח כי אחריתו ישגה מאוד ויצה"ר יהפך לטוב ויהיה טבע גוף מורגל לעבודת ה' כאלו הוטבע בו מחיק אמו וראשית הבריאה וימים אלו ימי בכי יום אבדן ושוממות בית תפארתינו ויום אשר קבענו לספוד בבכי תמרורים על העדר צדיקים הנ"ל ראוי לנו לעורר בתשובה שלימה ונראה לקיים מצות ה' ותורתו ואם יפלא מאתנו דבר לעשותו ואנו מצערים על קיומו ועל שא"א בידינו לקיימו הרי הוא כאלו קיימנו:
<b>וזהו</b> אמרם בגמרא דתענית דשאלה אשת רחב"ד עד מתי נצערן ביקש רחמי ויהיב ליה חד כרעי דדהבא הדר חזיא בחלמא דצדיקים יתבי בפתורא דג' כרעי והוא בשנים אמרה הכי הוא לא בעינא בעי רחמי ושקלי מיניה תנא גדול נס אחרון מראשון דגמירי בשמים מיהב יהיב משקל לא שקיל ע"כ ע"ש ויש להבין מה ענין זה לפתורא דג' או ב' כרעים וגם מה זה גמירי מיהב יהיב וכו' למה לא ה' נתן וה' לקח כתיב. אבל הענין שהיתה מצערת לא ח"ו להתענג ולהעדן חס ושלום צדיקים הללו שנסתפקו מע"ש לע"ש בקב חרובין והורגלו בו יתבעו מותרות רק כל צערן היה בשביל צדקה לעניים כי חשבו שג"ח אפס אצלם כי במה יתחסדון כי אין לאל ידם והיו בעלי רחמים וחמלה וברואם עני ואביון ואין לאל ידם להושיע צרתם צרה מפאת העדר המצו' אצלם ומפאת טבע חמלותם ולכך חשבו לבקש מה' ליתן להם עושר לא להם כי אם לגמול חסד לאומללי' ועניים אמנם באמת נהפך מחשבתם כי כל זמן שאין להם ומצערים על זה הרי להם לג"ח גמור וכאלו גמלו חסד עם עניים בתכלית ההגמלה והחסד אמנם אם יהיה להם וכי יכולים לצאת ידי כל עני ליתן לכ"א די מחסורו ולא להרבות לאחד ולמעט לאחד כי צדקה משפט היא ונפישי רמאי דיקבלו ועניים בני טובים אשר מסוה בושה על פניהם יצאו ריק וכדומה מהטעות והמכשלה אשר תחת יד אדם בזה ויצא שכרו בהפסדו דימעט בג"ח יותר מקדם שהיה נדון על המחשבה כמעשה וזהו שהראו לו כל הצדיקים אוכלין על שולחן ג' רגלים היינו ג' רגלים שעולם עומד עליהם תורה עבודה ג"ח כי בג"ח נדונים גם על המחשבה כנ"ל אבל הוא ממעט עי"כ בג"ח ולכך אין לו רק שולחן ב' רגלים היינו תורה ועבודה כי נתמעט ע"י הנ"ל וכמ"ש ולכך התנחם בו כי תחת אשר קוה לעשות בגמילות חסדים עשה באושים ולכך התפלל שיקחו הימנו ולהיות כי זה כרעי' דדהבא הניתן לו לא היה לצורכו רק לצורך עניים לחלקן ביעקב וא"כ איך יקחו הימנו להפסיד לעניים אשר הי' חפץ בטובתם ומשגב לדל ולכך קשה היה הנס הזה לשקול שקיל לולי רב זכות רחב"ד ולכך אמרו גדול האחרון יותר מראשון ודוק וראו כמה יש לאדם להתבונן במעשיו ואל יחכם לומר אלו היה לי כך הייתי עושה כך ואלו היה לי לב נבון כמו זה הייתי מתמיד בתורה שקר הוא אלו היה לו לב נבון היה עוסק בהתחכמות רשע וכדומה כי אלו היה לב נבון לטובתו היה ה' נותן לו כי הוא הטוב והמטיב האמתי רוצה בשלמות יצוריו אף כי עם קרובו ישראל אשר בצערנו לו צער וכן כולם וישמח בחלקו אשר נתן לו ה' כי בלי ספק לטובתו ולשלימותו הוא כי ה' חושב מחשבות לבל ידח ממנו נדח והוא אשר דבק בנו לטובתנו ונאמר בפ' המדרש ובה נסיים בדברי נחמה הקב"ה יאמר לאברהם לנחם ישראל ויאמר נחמו בני יאמרו ממך נקבל תנחומין שקראת לבית המקדש הר דכתיב בהר ה' יראה ובא יצחק לנחם יאמרו ממך נקבל תנחומין שיצא ממך עשו המחריב ביתנו. יבא יעקב לנחמם ויאמרו ממך אנחם דעשית בהמ"ק כלא היה דכתיב אין זה כי אם בית אלהים יבא משה לנחם ויאמרו אתה היא שקללת אותנו מזי רעב ולחומי רשף. וחזרו כולם לקב"ה ויאמרו עניה סוערה לא נוחמה יאמר הקב"ה אני מנחם אותם דכתיב נחמו נחמו עמי וכו' ולהבין דברי המדרש דתמוה הוא מכל צד וא"צ לדקדק בו כי הוא כולו מקשה אבל הענין נחמה הוא בשני אופנים א' נחמה אמיתית אשר רופא ינחם לחולה או מי שנסמא עינו ונשבר לו יד אל תדאוג כי יהיה לך רפואה ושב בשרך כמקדם למה לך לדאוג בשביל יסורים סופך להיות כבראשונה אמנם נחמה שנייה הוא מקרי' שיאמרו לו וכי לבדך קרה זה הלא רבים שתו מן כוס פורענות וכאמרם צרות רבים חצי נחמה וכמאמר ר"י דין גרמי וכו' שהיה בו מנחם אבלים והנה על אופן הב' יבאו אבות לנחם לישראל ויבא אברהם לומר אל תחושו לגלות כי מי סבל יותר גלות ממני לא נח ולא שקט בארץ מולדתו נחבש והושלך לאש ואח"כ הלך למרחוק ולא נח רגע בא למצרים ולוקח' שרה לפלשתים לוקח' שרה וכמה שתדלנות היה לו שהגיע למקום קבורה לאשתו וא"כ מקרה אבות מקרה בנים אבל הבדל יש שאצל אברהם שרה שכינה ונחנו בעו"ה סר צל השכינה מאתנו לרב נפילתנו בדיוטא תחתונה בעמקי החטאים וזהו ענין הנאמר ברבה היום בהר ה' יראה מקום מקדש עמק היה ואמר אברהם אין דרכו של מלך לשכון בעמק ונעשה הר וזהו ענינו כי אלו כבוד המקום לשכון בשפל תחתונים אף עלינו אף שאנו בשפל מחמת עונות היה ה' שורה עלינו אבל אברהם שאמר כבודו של מלך לשכון בהר אין שורה רק על צדיקים הנקראים הרים כדכתיב מראש הרים אראנו אבל לא על רשעים עוברים בעמק הבכא עומקו של גיהנם ולכך כעת בעו"ה סר השכינה מאתנו וזהו מאמרם אתה אמרת וקריתים הר דכתיב היום בהר וכו' וא"כ מזה אין שכינה אתנו ומה תדמה גלות שלך לשלנו ובא יצחק כי היה סומא חשוב כמת וגם לפי דעת הראב"ע לסוף ירד לתכלית עוני עד שהוצרך לבקש מעשו צידה בעבור ברכתו והיש יסורים יותר מזה לצפות לשלחן בניו וגם היה אצלו הסתלקות השכינה כי לולי כן לא היה צריך יעקב לתחבולות ליקח הברכות מיד עשו וברה"ק היה יודע למי יאותו רק אחר כך כשהביא לו יין חלה רה"ק לברך יעקב ובזה בקש לנחם בניו אבל כבר נודע כי לכך היה סומא שלא יכיר ברשעת עשו וגם נעלם ממנו רוה"ק כי אלו נאמ' לו ברה"ק לברך יעקב והיה שואל למה הצעיר לפני הבכור תשובתו יהיה ברשעת עשו ומבלי לצערו נעלם הימנו וזהו אמרם מה לך לנחמנו כל מה שקרה לך לטובתך הוא כי אתה שיצא ממך עשו ומבלי לצערך כנ"ל התמשול ענינך לענינינו ובא יעקב כי זה באמת סבל צער גדול באמרו כי ימיו רעים לא נח ולא שקט ובא רוגז וירד בגולה במצרים מקום ערות ארץ משכן קליפות אמנם נודע כי מי שראה בחוש שסותרים ביתו ובונים לו בית יותר נכבד אינו מצער כלל על ביתו הנחרב אף שבין כך סובל טלטול רב ממש יסבב בראש כל חוצות מאין מלון ודלף טורד יזל עליו אין זה נחשב לו בזכרו מיקר בנין בית אשר יבנו לו הבונים ושמה ינוח ויעודן וכן יעקב שראה במראות נבואה שהושקע בלבו כאלו ראהו בפועל כדרך הנביאים וזה הבדל בין נביא לחולם חלום וראה חרבן ולבסוף בנין בהמ"ק אחרון היה הכל כלא חשובים בעיניו וזה אין זה הרצון כל בתים כאפס וכאין יחשבו רק כי אם זה האחרון לזה יקרא בית אלהים באמת וזה שער השמים וזהו מאמרם ליעקב לך אין צער כי עשית הבית כלא באמרך אין זה וכו' כי חקוק במחשבתך כבוד אחרון אבל מה נעשה אנן בחושך נלך אדמהו אכנהו לא ידענו ובא משה לנחם כי גם הוא סבל גלות מצרים בכוש במדין וכולם ממש היה בסכנה עצומה וכן בנהגו צאן במדבר אשר שם נחשים שרפים אבל הוא זכה עי"כ לתורה לא כן נחנו בגולה אין תורה דכתיב מזי רעב ורעב לשמוע דבר ה' וגם לחומי רשף אלו מזיקים כמאחז"ל בברכות וזה מורה על ביטול תורה כדדרשינן בני רשף יגביהו עוף ולכך אין לנו נחמה אלא בה' שהוא מנחם על אופן הב' הנ"ל ויקבץ נדחינו בקרוב ובא לציון גואל אמן:
<b>תוכחת</b> <b>מוסר</b> <b>מה</b> <b>שדרש</b> <b>הגאון</b> <b>הנ"ל</b> <b>ז"ל</b> <b>בימי</b> <b>סליחות</b> <b>קודם</b> <b>ר"ה</b> <b>תק"ה</b> <b>לפ"ק</b> <b>בק"ק</b> <b>מיץ</b> <b>יע"א</b><b>:</b> <b>הושע</b> <b>נביא</b> צווח לכו ונשובה אל ה' כי הוא טרף וירפאנו יך ויחבשנו יחיינו מיומים ביום השלישי יקימנו וכבר אמרו כי אין הקב"ה משרה לצדיק בצרה יותר מג' ימים ויש להבין מה ענין זה להך דמקודם אבל דכבר נודע מה שנחלקו אם יש מיתה ויסורין בלי חטא ופשע רק מסיבות חיצי הזמן וטבע כוכבי שמים ומזלות ובאמת זהו סיבות החלי והמרי שנמשכו אחר דיעה זו כי אין החטא גורם עונש עוה"ז כלל ומחמת זה לא שמו בה' כסלם ועוה"ב הנצחי רחוק מהחוש עד שיפעל בנפש המגושם ומטופש ומשוקע בהבלי עולם בעו"ה וזהו ענין עשו שאמרתי כבר ששאל מה טיבו של עדשים הללו א"ל שמת אותו זקן אמר לו אף באותו זקן פגע מדה"ד אם כן לית דין ולית דייני ולהבין זה ענין העדשים אבל כבר אמרו חז"ל ב' טעמים לאכילת עדשים או משום דהם מגולגלים וגלגל חוזר בעולם או שאין להם פה וכך אבל אין לו פה ונ"מ למבריא בביצים והנה א"א אין מיתה בלי חטא לא שייך גלגל חוזר בעולם דהא איש צדיק ימלט הימנו ואין זה מפאת הגלגל כלל וזהו הסברא שחשב עשו מתחלה וא"כ ע"כ הטעם משום דאין להם פה ושאל מה טיבו של עדשים הללו הלא יכול לאכול בצים והשיב לו יעקב דמת אותו זקן ומי היה נקי מחטא יותר ממנו ש"מ דיש מיתה בלא חטא וא"כ יש לאכול עדשים היותם מגולגלים ובשמעו עשו זאת כי המיתה מקרה אחד לרע ולטוב כפר והנה בזו תבין למה אין הקב"ה משרה לצדיק בצרה יותר מג' ימים כי הראב"ע כתב על ויהי בהיותם כואבים שלישי לעולם קשה שהוא חצי מרובע ופי' כי כל חולי ומחלה הוא ע"פ סיבוב לבנה בעולם ולכך נקרא חולה דל כדכתיב אשרי משכיל אל דל כי לבנה לית לה מגרמה כלום בשום אופן וידוע כי סיבוב לבנה בעולם קרוב לכ"ח ימים כי מה שהוא המולד בכ"ט י"ב הוא כבר בכ"ח ימים גם החמה הלכה מהלך מה וא"כ קרוב לז' ימים מסבב הלבנה רביע גלגל שלשה מזלות ועושה פעולה ושינוי ולכך כתב הראב"ע בפ' תזריע כי סיבת טומאת שבעה עד שובה אל המרובע וכן החולים יראו שינויים ביום זיי"ן כי אז בסיבוב הרביע גלגל יש הפעולות הפכיות ולכך חולי משנה ביום ז' או ביום י"ד או כ"א או כ"ח כי הכל בשינוי הגלגל וסיבוב לבנה וכן כתב הראב"ע בשבעת ימים יהיה תחת אמו כמו הנימול עד מרובע והיינו כשיעבור ז' ימים יעתיק התנועה מהיפך להיפך ולעומת זה בחצי סיבוב לא יעתיק התנועה ואדרבא יוסיף חיזוק ואומץ כאשר החלו ולכך בסוף יום השלישי שהוא נוטה לרביעי שהוא חצי מרובע יעמוד ויתגבר הכאב בתנועת הלבנה שהוא בתכלית עמידה ולכך בחצי יום השלישי כאשר חמה נוטה למערב שהוא התחלת יום הרביעי לתוכנים שמונים מאופק חצי היום אז הכאב והחולשה מתגבר ולכך מי שיש לו קדחת רביעית יתמיד למאוד כי מפאת עמידת המרובע יתגבר חליו ולכן הקב"ה למען הראות כי משגיח בפרטיות על עם קרובו והוא משדד אצלם מערכת השמים ואינם תחת משטרי הכוכבים לכך תמיד ביום השלישי שראוי מפאת גזרת הכוכבים שיהיה כאבו נעכר ומתגבר לא ינוח לצדיק בצרה וממציא ליה תרופה להקל מחליו ויכירו וידעו כל העמים כי יד השם עשתה זו מול טבע כוכבים ובזו יכירו וידעו כי היסורים וכל נגע ופגע הבא לישראל לא בא מפאת כוכבים כי אם מהקב"ה מוחץ ומרפא ולכך באברהם בשלישי למילתו כחום היום שאז הכאב בטבע מתגבר כמ"ש באו המלאכים לרפאות אותו ונקל לו לילך ולרוץ נגדם וכן בחזקיה אמר לו ביום שלישי תלך לבית ה' והיה מופת בארץ וכן שבטים שנסתפקו באנשי שכם שבאו כולם בברית יחד אבות ובנים למול בשר ערלתם אם כוונתם לש"ש והרי הם כשירי ובחורי ה' או כוונתם רק שנתנו עיניהם בבנות יעקב וזרעו ולבבם מלא עמל ואון ומספיקא לא רצו לשלוח יד עד ביום השלישי שראוי בהיותם כואבים כפי הטבע ואלו הם שלמים עם ה' לא היו בצרה ג' ימים כהנ"ל ומזה שפטו שסר צל ה' מאתם ותוכם רע ולכך טבחו ולא חמלו עליהם וזהו שהכתוב מזהיר שיחדלו הרע ויתלו היסורין וכל הכאב כי אצבע אלהים הוא ואמר לכו ונשובה לה' כי הוא טרף וירפאנו והוא יך ויחבשנו כי הכל מצדו ולא מפאת המזל והביא ראיה ע"ז כי הכל מיד ה' יחיינו מיומים וביום השלישי יקימנו וכו' כי אין משרה בצרה ג' ימים ומזה מוכח דאין מיד המזל והטבע רק מיד ה' כי לקינו כפי חטאינו ואם נשוב לה' נשוב כי מאתו העזר והישועה וכן עלינו הדבר לשוב בתשובה ובפרט העת גורם כי ימים אלו ימי משפט וצדק באו וקול תרועה נשמע ראו לחפש בתשובה למאוד והעיקר כי לא תלוי בתשובה שהוא בעיני העולם הרבות אמירת מחזור פיוטים וסליחות אף כי ספר תהלים וכדומה ותענית ועם כל זה גוף עון בידם ואין זה המבוקש ותשובה הנרצה והיום הזה אשר תמכתי יתידותי בעיקר דרוש זה בהחזקת אמת ושלום כי שפת שקר ולשון רמיה הוא נותן כח לעשו וס"א לעשות חיל בעו"ה וימים אלו הם מחולקים על ג' אופנים כמאמרם בער"ה ויתר שליש ובר"ה שליש וכן ביוה"כ והיינו על שלשה חלקי עבירות התשובה בער"ה עבירות חמד' במותרות אשר אדם יחמוד ואוהב לרדוף אחר התאוה וכדומה וזה ימעט בתענית בער"ה בבטלו חמדת זמניי בראותו כי הגיע יום הדין הנורא וכי יפקוד השם עליו לדעת מעשיו מה ישיב ואיך לא ישלח רב החמדה ובר"ה יתחרט איש על כל אשר חטא נגד ה' בשמעו קול שופר היתקע ולא יחריד וימליך ה' במלכות זכרונות ושופרות מי הוא איש נבוב אשר לא ילבב בלב שלם להתחרט ולגמור בלבו לשמור ולעשות כפי התורה וחוקיו הישרים וצדיקים אמנם עדיין עבירות בין אדם לחבירו קטטה ומחלוקת ושנאת חנם שוא ידבר איש את רעהו ובלבו ישים ארבו וכמו כן גזל ועושק וכדומה כלו עדיין טמון בעו"ה אצלינו עד בוא יום צום הנבחר כי בי' ימים יפשפש איש ובעי"כ ירצה חבירו בריצוי דברים וכסף ויסיר קנאה והמחלוקת וכל דבר פשע בין איש לחבירו כי יום כפור הוא רומז על יום המיתה ולכן לובשים לבנים הכל מענייני מיתה כי הוא מרמז לכך וזהו תכלית הנרצה וזהו שליש אחרון שנמחל ביה"כ וזהו בסוף יה"כ בתפלת נעילה שנאמר למען נחדל מעושק ידינו וזהו רמזו במאמר הנביא יחיינו מיומים אלו תרי ימים אבל ביום השלישי שהוא יה"כ שהוא תכלית הנרצ' יקימנו ונחיה לפניו כי זהו עיקר התשובה ולכך אמרו במדרש אמרו כ"י רבש"ע התשובה שלך היא ואמר הקב"ה תשובה שלכם היא ופירושו של דברים כי באמת הוא הדברים אשר דברתי כי עבירות בין האדם למקום בקל האדם מתחרט ועושה עליו תשובה ונח לו לשוב אבל עבירות בין אדם לחבירו זהו שקשה בדיני ממונות בעו"ה קשה לפרוש ובפרט קנאה ושנאה כאשר אמרתי פעמים רבות אם יבוא אדם לשאול לחכם מאן דהוא שקרה לו טריפות בביתו או חימוץ בפסח והוא יורה לו להשליכו לנהר אף שהוא הפסד מרובה לא יצפצף פה לנגדו כלל ואלו ידין בין איש לרעהו וידין ליתן לחבירו יו"ד זהובים הלא ילך בפלילים ויתריס נגד הדיין וישמור לו איבה והטעם הוא כי זהו שהולך לאיבוד וטמיון אינו מקפיד כלל ומברך למי שנתן תורה אבל בזה שמגיע הדבר לחבירו בזו קנאתו גדולה עד שקשה לו לשמוע בקול הדיין וכן תמיד על עבירות שבין אדם למקום ישראל קדושים הן להתחרט ובפרט ימים אלו ימי תשובה וימי חפץ לה' ישובו לה' על מעלם אשר מעלו נגד ה' אבל לא נגד בני אדם כי במה נחשב אצלם ואף שבימים אלו אפשר שקט המחלוקת וידבר זה לזה ובקרבו ישים ארבו בעו"ה כתר זעיר עד יעברו ימים אלו ואז נראה מה לעשות ומכ"ש שאין מוציאין מתחת ידם הגזל ועושק וריבית וכדומה ובאמת הן הן הדברים המעכבים התשובה בכל אופן כאשר אמרתי וזהו מאמר כ"י התשובה שלך היא הרצון מה שעברנו למולך ועשינו נגד המצות הנוגעים לך וזהו עיקר התשובה כי יודע כ"י כי בזה רוב ישראל מגדר התשובה אבל הקב"ה השיב התשובה שלכם הוא היינו במה שנוגע לכם בין איש לרעהו זהו תכלית ועיקר התשובה כי באלה חפץ ה' ומקפיד יותר על המרי הזה שהוא טיב בני אדם משיקפיד על עבירות הנוגעים לו כי הוא חפץ חסד ולכן עיקר תשובה בזה ותכלית שמירת עון בין איש לרעהו וגדר שלא יבא לידי כך הוא גדר אמת ושלום שלא יהיה ביניהם שנאה כבושה בלב ובפה ידבר כאח יקר והיש שקר גדול מזה ולכך מדת אמת מביא מביא לידי שלום ומדת אמת שוללות כל לשון רמי' ובו נכלל שלא ידבר אדם אחד בפה ואחד בלב בתפלה כי גם זה בגדר השקר ואמרו במדרש מכריז האי רוכל מאן בעי חיי מאן בעי חיי אטריח עליו ר' ינאי ועלה גבי' הוציא ספר תהלים מי האיש החפץ חיים אוהב ימים לראות טוב נצור לשונך מרע ושפתיך מדבר מרמה סור מרע ועשה טיב אמר ר"י כל ימי לא הייתי יודע ענין פסוק זה עד שבא האי רוכל ופי' עכ"ל ויש להבין מה חידש זה הרוכל ולא אמר רק פסוק התלי' שמצפצפי' הבריות יום ולילה לא יחשו ומכ"ש דאין להבין מה שאמר ר"י כי לא ידע פי' הפסוק עד שבא רוכל כי לא שמענו פי' כלל אבל הענין כי ידוע כי לעשו ולדכוותי' נתון עה"ז וליעקב וסייעתו הצדיקים עה"ב יום שכולו טוב אמת ונצחי ויש להבין הא יצחק ברכו ליעקב בכל טוב עה"ז ויתן לך וכו' ע"ש ולא היה דבר טוב עה"ז שלא ברכהו וכי ח"ו לא חל ברכת יצחק אבל הענין כי הואיל והיה בערמה וקצת כזב ויעקב מדתו אמת כדכתיב תתן אמת ליעקב שכולו קשוט לכך לא חל ברכתו כ"כ בעה"ז ואמת כי אמרתי בישוב קושי' מהר"י אברבנאל ויתר מחברי' כי מה יועיל הברכה שבירך יצחק ליעקב אם כוונתו הי' לעשו ומה בכך שהי' לנוכח יעקב הא בלבו הי' לעשו אבל קושי' חדא מתורצת בחברתה דהקשו איך ס"ד שיחלו הברכות על עשו הרשע וכי יחול שפעת אלהים על רשע וא"כ ח"ו נלקח דינו של רשע להטיב לרשע ולהרע לצדיק ח"ו אבל הענין כי עשו הי' ציד בפיו ובפיו הי' טוב רק בלבו הי' רע ולכך אם אנו הולכים אחר הפה ולא אחר כונ' הלב ראוי עשו לברכה וא"כ א"ש כי יעקב זכה בברכות בממ"נ אם הולכים אחר הפה הרי פיו דיצחק ברכו בפה מלא לנוכחו יחנו הברכות תבואנה על ראש צדיק ואם אחר כוונת הלב אף שיצחק הי' כוונתו על עשו מכל מקום אם באנו לדון כפי כוונת הלב עשו רשע גמור ומוחלט לא יתכן ביה ברכה וראוי בלא"ה שלא תחול כ"א על יעקב שלבו היה שלם לשמים וא"ש אבל עם כל זה הואיל והיה במרמה ניתן לעשו עה"ז שהוא ג"כ עולם של רמיה ועולם של שקר וזיוף הבל הבלים אין בו ממש כאיש עושה רמיה שהוא ג"כ רק כחלום יעוף ושקרא לא קאי וכבר אמרתי כי לכך אין זרעו של עשו נופלים אלא בזרעו של רחל כי יש לעשו טענה ברמיה לקח ממני ברכתי ולהסיב שמו עשו ליטול של אחיו אמנם רחל תיקנה כל זה שהיא באה במרמה ודברה בקול לבל ירגיש יעקב שהיא לאה ולא קנאה באחותה ובאה במרמה לטוב אחותה כנודע ולכן כל מה שיש פגם ביעקב נתקן ברחל ולכן זרע רחל יכולת בידם לנגוש עשו וכן תמיד האיש ההולך תמים ואין בלשונו כזב שהוא תכלית הרע בעצמותו כי אין לך רע אלא כזב ואין בו רמיה זה זוכה בעה"ז ג"כ בברכת יצחק ליעקב ולא שולט בו קטרוג עשו היותו מתקן הפגם ושומר אמונים וכבר נודע כי חיי עה"ב נקראים חיים כי הוא חיי אמת ונצחי אבל עה"ז הוא רק בגדר ימים כי יעברו כצל וכחלום יעוף הלא צבא לאנוש עלי ארץ מספר ימיו חרוצים ובפרט לצדיק ועובד השלם כאשר אמרתי בפי' הפסוק יראת ה' תוסיף ימים ושנות רשעים תקצורנה והוא ודאי אם ירצה איש לדאוג על שנים רבות מה יקרה לו אם לא ברוב ימים יפסיד עסקו ומי יודע ברוב ימים מה יקרה אם לא יהי' מלחמה וכדומה עד שיפסיד כל נכסיו וכן מה יקרה לבניו ונכדיו וכדומה לדאוג צרות מחר ויש מחר לאחר זמן הלא יהי' כל ימיו חיי צער ומכאובים לנגדו תמיד גם בלילה לא יישן ויבלה ימיו ברב דאגה וענין רע לענות בו נפש ולא יראה טובו בעמלו כלל אמנם הצדיק וחכם לבב לא ידאוג רק על ימים מועטים מה יהיה בחדש ושבת זה בקל להשיג חפצו וכאשר יעברו ימים אלו יוסיף לדאוג תמיד על זמן מועט ובזה יקל דאגתו וישבע ימים בטוב ובנעימים וזהו אמרו יראת ה' תוסיף ימים שאין לו רק ימים אבל שנות רשעים כי רשעים אינם מסתפקים בימים רק בשנים תקצורנה וזה בעו"ה רוע חילי שמרבים לדאוג על ימים ארוכים ובתכלית בניהם לימים רבים יעשו תחבולות ונכזבה תוחלתם כי לה' נתכנו עלילות ומה יעוז אנוש לחשוב דבר על ימים ימימה ושוא מחשבת אדם וכללו של דבר כל עה"ז נכלל בתואר ימים ולפ"ז יש לפרש הפסוק כך דדוד אמר שניהם מי האיש החפץ חיים היינו עוה"ב ואוהב ימים לראות טוב היינו עוה"ז ועל זה נתן עצה במה דסיים פתח וגם עה"ז קודם לעה"ב התקן עצמך בפרוזדור וכו' ואמר על עה"ז נצור לשונך מרע דהיינו מבלי לדבר כזב ושקר שהוא רע בהחלט ושפתיך מדבר מרמה זוכה לברכת יצחק ואין לעשו טענה בו ועל עה"ב אמר סור מרע ועשה טוב דהיינו תורה ומעשים טובי' שהם טובים בעצמן והן המביאים לאדם לחיי עה"ב:
<b>והנה</b> יש כאן שני פנים או דהך נצור לשונך מרע ומדבר מרמה הוא רק עצה וסגולה להיות זוכה לעה"ז לבל יטלו עשו אבל לחיי נצחי העיקר לעזוב עבירות ולעשות טוב ומה נ"מ במרמה וכהנה בענין עוה"ב וא"כ איש אשר ימאס בעה"ז וכל מגמתו לחיי עה"ב לא ידקדק בזה בלשון רמיה כלל אבל באמת זה שקר דמה שאמר דוד נצור וכו' ומדבר מרמה מוסב על חיי עוה"ב ג"כ ואיש שהוא מרמה ותוך תחת לשונו גם לעה"ב לא יזכה דהוא עלמא דקשוט ואין בו לאנשי מרמה חלק וזהו כוונתו דביקש להודיע זאת לאנשים ולכך הכריז מאן בעי חיי ולא הכריז אוהב ימים לראות טוב כלל רק נקט בלשונו מאן בעי חיי לבד שהוא עולם נצחי וכאשר שאלו השיב כבר פי' דוד נצור לשונך מרע ושפתיך מדבר מרמה וגו' הור' דגם ע"ז סובב עצת דוד וכמ"ש כי לולי כן גם עוה"ב לא יירש כלל וגם זהו דתנאי חיי נצחיי ולכך אמר ר"י כי עד ביאת הרוכל היה חושב ג"כ כנ"ל כי זהו רק לתנאי עוה"ז אבל הוא גילה שגם חיי נצחי תלויה בו וכן האמת כי בשפת שקר ולשון רמיה תלוי הכל כי בזה נכלל ענין התפלה ג"כ שיהיה בכוונת הלב ולולי זאת הוא בגדר לשון רמיה ושפת שקר וכמו כן נכלל בו החזקת התורה ולומדיה כי בעו"ה קוץ מכאוב וסילון ממאיר שמשכח התורה מישראל וחדלו פרושים גבורי כח בתורה כלי חמדה נעדרו כי אין מחזיק ללומדי תורה והיה כי ילמוד אין משיא בתו לת"ח הוי עם טיפש ולא חכם הלא זה חייכם ואמרו מצאנו להם לע"ה תקנה במשיא בתו לת"ח ואין סובב על ע"ה גמורים כאשר היה בזמן גמרא כי באלו היה ת"ח אסור לשדך ועל בנותיהם נאמר ארור שוכב וכו' רק כוונה לאנשים בלתי בעלי תורה וזה תקנתם להשיא בתם לת"ח ולהגדיל כבוד התורה כי מצוה גוררת מצוה כי אם עשיר אחד נותן בתו לת"ח גורם הרבה תורה בישראל כי עי"כ מתקנאים הבחורים לומר אף אני אלמוד וג"כ אזכה לשידוך טוב וע"כ יתרבה הדעת ותבונה ולהיפוך בעו"ה עי"כ חשק התורה בטל ואין בקר ברפתים היו שרי תורה כאילים לא מצאו מרעה ואין מחזיק בפלך התורה וראו בעו"ה כמה דור יתום והלא בגולה אין לנו שיור רק התורה הזאת ואיך נדבר בתפל' והאר עינינו בתורתך וכן בקשות רבות על התורה בכל תפלות שבת וי"ט ותן חלקנו בתורתיך ואיך יתן חלק לך בתורה ה' יהיב לחכימי' ולעוסקים תורתו ואתה נתת לתורה עורף ולא פנים ומה נאמר בר"ה הזה אשר אנו אומרים וכל העם רואים את הקולות משה ידבר והאלהים יעננו בקול השמע עם קול אלהים ולא יעשו וא"כ אף אני אומר קול ה' קורא במדבר ובכל יום ב"ק יוצאת מהר חורב אוי להם לבריות מעלבונו של תורה היש עלבון גדול מזה בעלי תורה אשר בצלם אנו חיים לא יאותו לשדך בם כאלו אין אלהים בקרב ישראל להחיות ולכלכל את עמו שמעתי אומרים על זה לשוא הכיתי את בניכם כי מימים מקדם היה לעשיר וקצין בת אחד שהיה לה מום היה משיא אותה לב"ת בבטחון שלא ישנא אותה בכך וע"ז נאמר כי התורה מרפא כל מום וא"כ מה עשה הקב"ה כשרצה שיהיה תלמיד חכם יכול ללמוד תורה מרווחה ויצליח בתורה זימן שהיה לקצין בת בעלת מום ומזה היה מוחץ ורופא לת"ח וע"ז נאמר יך וירפאנו אבל עכשיו אע"פ שיש לה כל חסרונות מ"מ קפצו עליה בני ע"ה ויתנו את הילד' בזונ' בעו"ה והבחור היוגע בתורה יושב וראשו חפוי שמעו אלי ומחי נפשיכם והתדבקו בתורה כי זהו עיקר חיינו בעוה"ז כי א"א לשוב בתשובה שלמה כ"א מתוך התורה והחזקת התורה הוי המתאוים יום ה' יום ההוא חושך כו' וזהו ג"כ רבים אין מבחינין טיב ר"ה ומתאוים עליו מתי יהיה ר"ה ולשמע קול המשורר בקול נעים וערב הפיוטים משוררים בשיר אוי אשר אינם יודעים מה יעשו ליום פקודה יום ההוא חשך כי תדעו כי אש חשך למאוד ואינו מאיר כלל ולכך אש יסודי אף שהוא קרוב לגלגל לבנה מ"מ אינו מאיר בעולם וכן גיהנם כולה אש והוא חשך ואפילה ומה שהוא מאיר הוא בהתערבו בו יסוד מים אבל אש בפ"ע חשך למאוד ולכך בגיהנם נאמר רשעים בחשך ידמו וכן בר"ה קודם שופר הכל למעלה אש אלפים רבבות פרסאות אש כי ה' נשפט באש והוא חשך למאוד ולכך יסד הפייט בשחרית ר"ה והחיות מראיהן כגחלי אש וכו' כי הכל אש והכל זעים ודחילים עד שיתקעו ישראל שופר אז ירדו מן מקור עליון מים חיים והוא כעין תחלת בריאת עולם ויאמר אלהים יהי אור וכן הוא בתקיעה שנעשה אור למעלה מכל עולמות ששים ושמחים אמנם במה להוריד מי עליון בשופר הוא בבכי גדול להוריד כנחל דמעה כי אין לך שובר כחו של דינים אלא בבכי ולכך אמרו מי עליונים היו בוכים וכן הוא הבכי ע"י החימום בעצמו ומשם ירדו מים וזהו כעין למעלה כי המים מתערבים באש ועדיין אש לא כבה כל יו"ד ימים עד יו"כ ששקטה האש:
<b>ולכן</b> בבקשה נא שימו נא על לבבכם כל דברים כאלה מבלי לילך בקרי ולעשות כמצות אנשים מלומד' וכמנהג אבותיכם ולמה בעניני עולם לא תעשו כאבותיכם אבותיכם מעולם לא שתו קאפע וטהע וכהנה דברים וכ"כ עשב טאבאק כי לא ידעו סגולת' ועכשיו שנתברר שהוא רפואה יחזיקו בו עשיר ורש ואינם חשים אם הי' מנהג אבותיכם או לא ולמה בענין היראה ועבודת ה' אשר אני אומר לכם עבודת ורפואת הנפש לא תרצו לשנות מנהג אבותיכם הכל לפי הענין והזמן עכשיו הגיע ערב של עולם וחמה נוטה לשקוע רלא חובה עלינו להחזיק בתשובה ביותר וכמו ביה"כ בנעילה הואיל היום פנה השמש יבא ויפנה אנו מרבים בתוספות התעוררות להתפלל וכן אצלינו אנו צריכים ביותר ויותר להחזיק בעבודת ה' ובתשובה כי הנה בעו"ה עברו ימים ועתים רבים אשר קוינו לקץ ואך לשוא שמרנו ואין זה כי אם מחמת מניעת תשובה כי בעו"ה מכף רגל ועד ראש אין בנו מתום ובפרט במ"ש בשנאת חנם ושפת שקר ובזיון תורה הלא זה שהחריב בית ה' כמ"ש בעון שנאת חנם וכן צווח הנביא ויהיו מלעיבי' במלאכי אלהים וכן עכשיו כאשר אמרתי כי הנביא צווח לשוא הכיתי בניכם כי אף שיש לה חסרונות ומומי' אינו משיאה לבן תורה ולכן עלינו להתחזק בזה למאוד ובפרט בענין שקר ושפת רמי' אשר בעו"ה גוים נזהרים מזה ומזה יותר השטן מעורר דין על ישראל כאשר אמרתי לכם תמיד כל מצות שגוים מחזיקים ומחמירים בעו"ה קצף בישראל אם הישראלי' אינם מדקדקי' כ"כ ולכך כששאלו עד היכן כבוד אב אמרו שאלו לדמא בן נתינא והיינו דגוי החמיר על עצמו יותר משורת הדין דקיי"ל כבוד משל אב:
<b>ובזו</b> תבינו מ"ש תקעו בחודש שופר בכסה ליום חגינו כי חוק לישראל הוא משפט לאלהי יעקב עדות ביהוסף שמו בצאתו על ארץ מצרים וכו' וענין הפסוק כך דיש להבין למה נעלם בתורה טעם ר"ה ונאמר סתם יום תרועה יהיה לכם ולא נאמר בו טעם כי ישב אלהים למשפט כאשר נאמר טעם בי"כ ויתר חגים אבל זהו לטובות ישראל כי ידוע מ"ש הטעם דלמה ברח יונה וביקש לכבוש נבואתו לנינוה משום דאמרו גוים נוחי תשובה הם יעוררו חימה על ישראל דהם מקשים ערפם לשוב ולכך היה מוסר נפשו למות בשביל ישראל וכן הדבר אלו הגוים היו יודעים ומרגישים כמונו שר"ה יום הדין ופקודה לכל השנה היו חוזרים בתשובה למאוד והיה נפלא מעשיהם בכל ענינם ועי"כ היה לישראל קטרוג משטן והיה חימה על ישראל ולכך העלים ה' ממנם יום הדין כדי שלא יחייבו לישראל ולכך אלו היה כתוב בתורה היה הדבר נתוודע להם כי רוב אומות מאמינים בתורה שבכתב ומודים כי הוא מה' ולכך העלים ה' ומסרו בתורה שבע"פ כי הוא יום דין וזהו האומות פוקרי' בו כנודע וזה לטובתינו ולכך אמר דוד מגיד דבריו ליעקב חוקיו ומשפטיו לישראל לא עשה כן לכל גוי ומשפטים בל ידעום שהעלים מאתם יום המוגבל לחוק ומשפט ולכך הללויה כי עלינו לשבח לה' בזה כי הגדיל חסדו אתנו מאוד בזה ומזה תבין ענין חרטומי מצרים שפתרו החלום לפרעה שבע ארצות אתה כובש ז' ארצות אתה מפסיד ז' בנים תוליד ושבעה ימותו וקשה כיון שבא לידי כך למה לא אמרו מטיבי החלום שראה שבלים עולים שהוא על שני רעב ושני שובע אבל יש להבין במה שאנו אומרים בתפלת מוסף ר"ה ועל המדינות בו יאמר איזה לרעב ואיזו לשובע וקשה לכאורה הא קיי"ל בפסח נדונים על התבואה אם שיהיה לשובע או לרזון ח"ו וא"כ מה טיבו של זה שאומרים בר"ה גוזר איזו לרעב ואיזו לשובע אבל תדעו כי בזה נשתנה א"י מכל שארי ארצות כי א"י סגולה לישראל כנודע וזהו הכל בניסן כי בו יצאו ממצרים ולכך מלכי ישראל הכל מניסן מונין וכן העומר בא מא"י וא"י הוא מדינה פרטיות שדנין אותו בפסח על זרע תבואות א"י אבל ח"ל ושארי ארצות הם בכלל נגררים הכל אחר תשרי כמו מלכי א"ה מתשרי והכל מתשרי והכל נדונים בר"ה וזהו שדייק ואומר ועל המדינות יאמר היינו ח"ל שהם בכלל מדינות כמ"ש בירושלמי שרתי במדינות שהיה ראש לשאר מדינות ולכך בח"ל נדוני' בר"ה אבל ארץ ישראל נדון בהקרבת עומר או בזמנה בעונותי' הרבים עכשיו בגולה על התבואה ומזה תבין דעת רוב חכמים דאין חדש נוהג בח"ל כי ענין חדש תלוי בעומר כמבואר ואמרו הקריבו עומר כדי שיתברך תבואת ארץ וזהו הכל לא"י לבד ולכך חדש רק בא"י נוהג והנה החרטומים לא ידעו זה כי מ"ש משפטים בל ידעום היינו זמן משפט והם חשבו כי בדרך כלל בפסח נדונים על התבואה כל ארצות ולכך פרעה שחלם בר"ה כנודע כי בר"ה יצא יוסף מבית האסורים ושפטו לפתור החלום מעין אותו היום ולכך שפטו על מלחמות הצלחה והפסד כי בו יאמר איזו לחרב ואיזו לשלום וכן שפטו על מיתה וחיים כי הוא בר"ה כנודע אבל על רעב ושובע מאנו לשפוט כי אין זה טיב ר"ה אבל יוסף הבין ולכך אמר אשר אלהי' עושה הראה לפרעה כי שארי ארצות זולת א"י הקדושה אינו בכלל דין פסח רק בר"ה ולכך באמת יש במדרש דעות שלא היה רעב רק במדינות סמוכים למצרים ולא בא"י ע"ש במדרש על פסוק ויהי רעב בכל הארץ כי א"י לא נגזרה בר"ה וזהו כוונת הפסוק תקעו בחודש שופר בכסה ליום חגינו הרצון שטעם ענין התקיעה והחג מכוסה בתורה מבלי זכר לטעם רק הוא חוק לישראל וקאמר הטעם דלמה הוא בגדר חוק לישראל הוא משפט לאלהי יעקב וזהו לט בתינו שלא ירגישו בו גוים ונעלם מאתם יום דין ומשפט ולזה מביא ראיה עדות ביהוסף וכו' שג"כ לא ידעו על בורי' זמן משפט על נכון ולכן לא ידעו לפתור חלום על נכון אבל לישראל שנודע דבר חוק ומשפט הבין יוסף כי בר"ה דנין לשאר ארצות ולכך בטוב פתר והצליח וממנו יש ללמוד כמה טובות למקום עלינו ואנו בעו"ה אין שמים על לב לשוב אל ה' והולכים בקרי וחושבים כי זהו עיקר ר"ה שהחזנים השוטים מזמרים בקול ענות חלושה ויבא גם השטן להתייצב בתוכם נתנו עלי בקולם ע"כ שנאתים ומ"ה ממש אינם אומרים שירה ואיך נשיר ונרים קול בשיר של שטות והוללות והוא דומה לענין רע אשר היה בזמן בית ראשון בגי בן הנם שהיו מוליכין בניהם לשרוף באש והיו משוררים בקול שירים ועוגב וכן הדבר הזה למעלה אש לא נופח וחיות הקודש זעים מפחד אש ולמטה משוררים החזנים בחזיונות קשה קורא בקול הכסילים אשר תחת השיר מחלת לב ויוחיל עד בו"ש אשר לעומתו יאמרו וירם כאוב מארץ קולו וזה מדבר וזה בא בקטיגור נעשה סניגור על של"שה רגזה ארץ מתקוממה לו בושני מכם פרושים טהורי לב איך לא תשימו לב לירא ביום הנורא הזה והלא טוב לכם לישן ביום הזה משתעמדו לשמוע בקול השוטי' ההם ושר בשירים על לב רע כי אין להם כוונה ופני' לש"ש כלל וכל ענינם לשורר ולהמתיק הנעימה כצפצופי עופות טמאי' יוליכו את הקול וטמא טמא יקרא וענתה לכם השירה הזאת לעד כי בעו"ה ארכו הימים חדל כל חזון וחכמה והוא מבלי תת מקום לתפלה נכונה ולקרוא לה' ממעמקים ולבחור שליח ציבור שיש בו כל מעלות ויודע למי מתפלל והוא כלו מחמדים נא ונא אחיי אל תרעו בזה עבדו את ה' ביראה גורו לכם מהדין ועשו בכל אופן לילך בדרכי ה' כי הוא עושה שלום במרומיו כמ"ש כי מערב מים באש אף אתם יהיה לכם שלום בכל אופן וצריך להבין לכאורה קשה מה עוש' שלו' במרומיו הלא למט' בכל גוש וגוש יש הרכב ד' יסודו' ואבן חלמיש מקיר תצעוק שיזיבו ממנו מים וכאשר יכו בו יפוצץ ניצוצי' אש כי יש בו הרכב מהכל וכל כת אלקימא' יעידו בזה במופ' וא"כ אף למטה השלו' הזה אבל באמת אין הכוונה בעשיית שלום לחבירו לאגודה שיהיה אש ומים שוכני' יחד כי זה למטה ג"כ וכן השלו' אצלינו כי באי' יחד אוהב ואויב באגודה אבל הלבבות חלוקו' זה לסתור וזה לבנות כמו אש לשרוף ומים לכבות אבל למעל' השלו' כי תופס אש טבע מים כי טבע אש לעלות למעלה ולא לירד למטה כמים אבל למעלה כתב חזיתי נהר דינור שהוא נהר אש נגיד ונפיק הרי דהי' יורד מלמעלה ממקום החיות למטה מטה עד שאמרו שמגיע למקום ירכתי שאול לראשן של רשעים הרי דתופס האש טבע מים לירד למטה וכן המים העליונים עומדים מעלה ואינם יורדים רק הם עולים מעלה מעלה וזהו כטבע אש וזהו תכלית השלום שמשנה טבעו בשביל חבירו ולוקח בעצמו טבע חבירו למען היות לאחדים וזהו תכלית האחדות ואמת כי אמת הוא סימן לאחדות כנאמר אמת חותמו להודיע כי הוא אחד ובאמת יש לאדם להיות זריז בתשובה למאוד והעיקר התשובה לא להתענות וכדומה כי אם לעשות גדרים כי זהו העיקר כאמרם הוי זהיר במצוה קלה כבחמורה כי באמת יפה אמר דוד כמבואר במדרש אין אני מתיירא מעבירות שהן חמורות כי הן חמורות ומה אני ירא מעבירות קלות שהן קלות הרצון כי בקל לא יפגע אדם באשת איש לבעול אותה ח"ו לא יעלה בלבו כלל רק בתחלה יעלה בלבו להביט ברב יפיה ואם כי גם זה אסור זהו נקל בעינו ויחשוב מה כ"כ איסור בשביל זה לא אחמוד יפיה וכמו כן לדבר אתה דברים של שטות דברים עגבים ואף שהוא אסור יאמר מה נ"מ בדברים אדרבה עי"כ הוא נעשה קרוב לגבירה אחת והוא יכלכל סיבתו ויהיה לו יד ושם לפעול טובות רבות וכהנה פטפוטי יצה"ר עד שמחמת זה בא לבסוף לידי קריבה דג"ע ולסוף לג"ע וזהו הכונה מחמת עבירות שהן קלות אני מתיירא שעי"כ אבוא לידי חמורות וזהו הכונה לא אירא מעבירות חמורות בעצם שהן חמורות ומה"ת לעבור אבל אני מתיירא מן קלות שהן קלות ונוח להתפתות מיצה"ר ועי"כ באים לידי עבירות חמורות וזהו מ"ש על פסוק כי חשבון עיר סיחון והוא נלחם במלך מואב הראשון ויקח את כל ארצו מידו ע"כ יאמרו המושלים באו חשבון ודרשו חז"ל ע"כ יאמרו המושלים ביצרן באו ונחשב שכר מצוה כנגד הפסדה והפסד עבירה כנגד עונשה י"ל מה זה להך דמקודם דאמרו כי חשבון עיר סיחון ומה זה ענין לעל כן יאמרו המושלים אבל לפי הנ"ל ניחא דהך דחשבון עיר סיחון הוא משל מוחלט להך דלעיל כי לא יאמר האד' מה כ"כ נ"מ בקלות הוא רק גדר בעלמא ולעומת זה עי"כ יוכל להתגולל כמה מצות וזהו הפסד מצוה כנגד שכרה ויקח משל מן חשבון הי' עיר של מואב והיה עומדת בספר ואלו הי' מלך מואב משגיח עלי' לא הי' סיפוק ביד סיחון לכובשו רק הואיל לא הית' כ"כ עיר גדול' לא השגיח לעורר כל כחו וכלי מלחמתו אך כאשר כבש סיחון חשבון אח"כ היה דרך סלולה לפניו וכבש כל ארצו וזהו הנאמר כי חשבון עיר סיחון והוא נלחם במלך מואב הראשון בחשבון ומלך מואב לא חשבהו ואחר כך כבש ולקח כל ארצו מידו וזהו הנמשל כאשר מניח למלך זקן וכסיל לכבוש דבר מועט ולבסוף יכבוש כולו וישלוט בו כרצונו וא"ש ע"כ יאמרו המושלים והבן זה כי דרכו של יצה"ר לילך לאט לאט היום כך ומחר כך ובא מתחלה בכונה לש"ש וכל מעשיו לשם מצוה הן בענין מחלוקת יבוא מחויב אתה לקנאות קנאת השם וכדומה עד שמביא אש וקטטה בלבו ואחר כך דמיא למים הזדונים השוטפים בזעם כמאמרם דדמיא לבידקא דמיא ולכן זה צריך שמירה ביותר כי באמת ראוי להקקנאות בעושי עול אבל מבלי להרבות במחלוקת וכמ"ש הרמ"א מיו' שגברו בעלי זרוע א"א להעמיד הדת על תלה וכן ראוי לכל איש ירא חטא לשקול בפלס טרם יכנוס במחלוקת אף שהוא לש"ש לבל יהיה ח"ו אח"כ דמיא לבידקא דמיא וזהו מאמר דוד על זאת יתפלל כל חסיד וכו' רק לשטף מים רבי' אליו לא יגיעו כי החסיד הוא לקנאות ברשעים ולהתגרות בם אבל יתפלל שלא יהיה דמיא לבידקא דמיא וכלל אמרו חז"ל איזה מחלוקת לש"ש מחלוקת הלל ושמאי וכ"כ בתורה וזולתו אין כאן שיחול עליו לש"ש כי אף שהוא לש"ש תמיד הס"א יש חלק בו וסופו רע בעו"ה והוא דרך היצה"ר לומר שהוא לש"ש וכן מתעה לאדם בכל דרכיו וע"ז אמר הנביא ויאמר ה' מה אתה רואה ויאמר סיר נפוח ופניו מפני צפונה ויאמר ה' מצפון תפתח הרעה והוא אמר במשל כי היו מהלכים בקרב הארץ הרע והטוב והטוב הלך במלבושים טובים בעצמות טובו וכן הרע במלבושים רעים ומגואלים בעצמותו של רע ובכל מקום שבא הרע ברחו האנשים ממנו כי עוצם רעתו מכיר ואין לן בצלו ואין דובר עמו דבר ולעומת זה הטוב רבים שחרו פניו וכל המרבה להתדבק עמו ה"ז משובח ודבר זה היצר מאוד להרע ויחשוב מחשבת רשע להיות ידע כי טבע טוב להטיב לזולתו לא יבצר ממנו דבר בא אל הטוב בבקשה הולך לדרך ויבקש ממנו שאל ימנע להשאיל לו על שעה שתים בגדיו הנאים והוא ילבוש בגדיו הצואים והטוב היותו טוב בעצמותו לא יכול להשיב פניו ריקם ויעש כן והרע שהוא בעצמותו שקר וכזב לא נתן הבגדים הנאים עוד להטוב ומאז והלאה הרע הולך בבגדים נאים השייכים להטוב והטוב בבגדים רעים השייכים להרע וגלל כן באשר בא הרע העירה כל העם כבדוהו וינשאוהו מכל כי ראו בגדיו בטוב אבל תוכו רע ויגרום להם רעות רבות ולהטוב ברואם כי הוא לובש בגדים רעים הרחיקו ממנו כמטחוי קשת ועי"כ אבדה טובה רבה ולכך יצה"ר אלו הי' מסיימין להמון שהוא רע לא הי' שומעים בקולו כלל אבל הוא בא בבגדים נאים ודבריו הכל לש"ש ותוכו רע וזהו החלי בעו"ה להטעו' לאדם וזהו שאמר ה' מה אתה רואה ויאמר סיר נפוח והוא יצה"ר כולו רוח ונפוח ותוכו הבל הבלים ואמר ופניו מפני צפונה הרצון הפנימית שלו שהוא תכלית הרע וארס נחש להמית לאדם צפון וטמון ואין בני אדם מכירין אותו ויאמר ה' הטבת לראות כי מצפון תפתח הרעה כי ודאי מתחלה אלו היו יודעים שהוא רע לא היו מגישים אליו רק הוא צפון ובגדיו בגדי טובים כהנ"ל ולכך אמר תפתח כי זהו מתחלה אבל אם כבר נפתה אחריו אף על פי שאחר כך מרגיש ברעתו מכל מקום כבר נמשך וכרוך אחריו למאוד ולכן מאוד מאוד צריך שמירה מהיהצ"ר ומן חלקלקות לשונו ובפרט אם ע"י פיתוי מגיע חמדת ממון ודרך רשעים צלחה הוא עושר שמור לרעתו בעו"ה כמה אנשים שבניהם יוצאים לתרבות רעה בעו"ה והוא כי נתגדלו ברב עושר ונגידות ואח"כ מבקשים למודם ואינם מוצאים וגם עי"כ נתערבו בגוים וילמדו ממעשיה' כהנה וכהנה יותר דברים שהעושר לרעתם והפסד עולמם בזה ובבא ובזה תוכל ללמוד מן סיחון כי אלו לא כבש חשבון ממואב לא היו ישראל מגיעים כלל דרך ארצו כי היה מסע שלהם בצד חשבון ובנותיה א"כ לא הי' מגיע כלל למלחמה עם ישראל ולא היה לו ולעמו נפילה כלל אבל ברב הצלחתו שהצליח וחשב כי כביר מצא ידו וכוכבו ברב מעלות שלקח חשבון ובנותיה מיד מואב וזה גרם לו שמנע לישראל לעבור דרך שם וקרהו מלחמה ונאבד הוא וכל עמו הרי הצלחתו היה לתכלית רעה והיה אחריתו עדי אובד ומזה ילמדו ולכך אמר על כי חשבון עיר סיחון וכו' ע"כ יאמרו המושלים ביצרם באו ונחשב הפסד מצוה וכו' ואל תפתו אם טוב לכם בעבירה כי סופו רע וכליון ואבדון כאשר קרה לחשבון ולסיחון וממנו תקחו מוסר ומשל ויפה אמר ע"כ יאמרו המושלים וכו' והבן ולכן יש לאדם מאוד להתבונן ולהשמר מפח יקוש של יצה"ר וזהו א"א כי אם בלמוד תורה והעיקר שילמוד כל אדם הן ת"ח הן ע"ה איש ואשה דף א' בכל יום מספרי מוסר כל אדם לפי ענינו של"ה או שארי ספרי מוסר וכן מה שהוא בלשון אשכנז כי הרבה ספרים בל"א שיש בם מוסר גדול למאוד אשרי אדם ההוגה בהן וזה יהיה לאדם ממש לחומה בצורה שלא בקל ילכדהו מלך זקן וכסיל כי תחבולותיו רב:
<b>אמרו</b> יצרו של אדם מתגבר בכל יום ואמרו יצרו של אדם מתחדש בכל יום יש להבין מה ענין של התגברות או התחדשות אבל הוא הענין החטאים נחלקים לשני חלקים אחד מה שאדם חוטא שאין בו מטבע התאוה וחימוד גוף כלל כי המניח תפילין ואינו מניחם כדבעי ובכונה ובשמח' לרצון קונו ומה חימוד יש בזה אם מניחן כראוי או לא וכהנה מצות רבות דאינם עושים כדקא יאות והרבה עבירות כמו לה"ר מה יתרון לבעל הלשון ומה נחת יש בו ומה תועלת לגוף וחימוד יש בו עושה רעה לחבירו ומה תועלת יש בו מתפלל ודעתו לדברים בטילים מה תועלת יש בו לובש בגדים שעטנז אוי לאותו עון בעו"ה בכמה גלילות אינם נזהרים בזה מוסרים הבגדים לחייט גוי לעשותן ויד ליד לא ינקה מעון כלאים ושעטנז גם יש צייגין שאין מדקדקים האומנים כ"כ בעשותן כאשר ידוע כי הקצה הוא שעטנז ובזה מעורב הרבה חוטין משעטנז מפשתן רק כל זמן שהצבע חדש עליו אינו ניכר כלל וכאשר יתיישן בקל יהי' ניכר בתוך בגד חוט של פשתן בתוך הצמר כאשר הראתי לרבים וזה עון פלילי למאוד כי הוא חק מה' וכל דבר חק הוא ענין גדול למאוד כי הוא הנסתרות לה' וע"ז ממש נכרת ברית ה' עם ישראל ולכן אמרתי בדרך מוסר מה שהביא במדרש והביאו הטור בחייט שלקח בעי"כ דג ביוקר ושאלו הטעם והשיב ואיך לא נשמח ביום סליחה ומחילה ודייק הט"ז מה זה שאמרו שהיה חייט הל"ל סתם חד גברא אבל הענין כי יה"כ הוא בלי ספק יום מחילה וסליחה כי השטן אין לו רשות לקטרג אבל כשלובשין שעטנז שהוא שט"ן ע"ז אז אפילו ביה"כ גבר כחו של שטן לקטרג כי הוא מעורר ג"כ חטא הבל וקין בקרבנו צמר ופשתן ולכך ביה"כ אפילו בגדי כהונה שהותר כלאים לא היה כה"ג לובש לבלתי תת לס"א אחיזה ובגדי בד ילבש ולכך מי האיש אשר יבטח שלא נכשל בעון שעטנז ויהיה השטן אסור בכבלים מבלי לקטרג רק האי חייט היה צדיק וישר וידע כי אין תופר בבגדים כלל שום שעטנז הן דאורייתא הן דרבנן בזה היה לבבו בטוח שלא יהיה רשות לשטן לקטרג ולכך שמח ביה"כ ולכן נא שימו זאת על לבב ובכל עת יהיו בגדים כשרים בלי תת לס"א לאחוז בו בשום אופן כלל וכלל עבירות כאלה אינם מפאת החימוד ואדרבה השכל נותן לשומרם בתכלית השמירה היותם רצון הבורא והלא טבע כל בני חיים לרוץ מן הנזק מן הבור ואש והמים ואיך לא ימלט אדם בעל בינה ומדע מן לכד ונזק הנראה בשכלו אמנם כן יצר סוכן בו היצה"ר בו תמיד להסיתו ולהביאו לירכתי שאול ואף כי האדם בשכלו מנגד לו הוא מתגבר עליו כי לולי עזרת ה' אי אפשר לעמוד נגדו ובחלק זו אמרו יצרו של אדם מתגבר כי צריך התגברות גדול עליו לבלבל שכלו ודעתו שילך תוהו לא דרך ישר כי הש שטות גדול מזה לעבור פי ה' במה שאין לו הנאה ובקל יכול לשומרו כי אין הקב"ה בא בטרוניא עם בריותיו אמנם חלק השני הוא דבר תלוי בחימוד ותאוה אשר נפש אדם נוטה לנפש בהמי וחומרי מתאוה וכל ענין לרב אוכל ומשגל נשים וכהנה דברי החמדה והתאוה אשר נודע לכל וא"צ לספרם ובאמת א"צ לזה פעולת יצה"ר כלל כי נפש חומרי עושה מעצמו רק הלא נודע כל טבע בני אדם במה שמורגל בו תמיד יקוץ בעינו וימאס בו אם יאכל כל יום מעדנים טובים למאוד לבסוף יקוץ בעינו אם ישמע קול שיר ערב תמיד לבסוף יקוץ בעינו ואם ילך בגן חשוב לבסוף יהיה עליו כמשא כי כך הטבע במה שאדם מורגל בו לא יערב לו כ"כ וא"כ השאלה אם יש לאדם אשה יפ"ת מאוד הואיל ורגיל בה לא יהיה כ"כ חביב' עליו עד שכמעט קץ בה ואם יהיה לו זונה באיסור ערוה מדי יום ביומו יוסיף תאוה עד שיהיה קשה לו לפרוש הימנה וקשור בה ר"ל ככלב וכן במאכל היתר יקוץ ומאכל איסור בכל יום יוסף עליו חימוד אך זהו מ"ש יצרו מתחדש עליו בכל יום כי הוא עושה לו כאלו היום נתחדש לו וכאלו מעולם לא טעם זה האכילה ובעילות איסור והוא בעינו דבר חדש ולכך יערב ויבושם לו וזהו יצרו מתחדש לו כאלו הוא דבר חדש ולכך דרשו מקרא כי יצר לב אדם רק רע כל היום וכל מקום רק מיעוטא וכן כאן אינו פועל כלל כי הוא זולת יצר הרע מפאת חמדת החימוד כמ"ש רק פעולתו כל היום מוסיף לו חימוד חדש וכמ"ש וזהו רק רע כל היום זהו פעולתו לא יותר:
<b>ולכן</b> בניי להשמר משני חלקי עבירה זו צריך שני סגולות לחלק ראשון ק"ש דהיינו למסור נפשו לה' ולהיות נהרג על קדושתו ולא יחוס על עצמו ובניו בשביל קדושת המקום וקדושת שמו יתברך וכאשר יהיה זה תמיד רגיל אצלו וחקוק במחשבתו לא יהיה כח ביד יצה"ר להתגבר עליו לפתות לעבור רצון קונו לשום סיבה מה שיהי' שיתן בתוך לבו לפתות אותו כיון שחקוק בלבבו להיות מוסר כל נפשו וגופו וקנינים עבור השם ותורתו ואיך בשביל שום דבר לעשות הרע בעיני השם וזהו ענין שאמרו לתקוע בשופר כדי לזכור עקידת יצחק ולכאורה קשה מה צריך לעשות דבר בפועל להזכיר לה' וכי יש שכחה לפני כסא כבודו ח"ו וכן אומרים בתפלה כי אין שכחה וכו' אבל הכונה לנו התוקעי' והשומעים קול שופר שהוא כדי להזהיר אותם לבל ישינו בשינת אולת והקיצו כמו שכתוב המחברים יש לתקוע בשופר איל כדי שישמעו העם כי קול שופר איל משונ' משאר קולות וכשמעם תקיעה ממנו יתנו אל לב עקדת יצחק וכמה מעלות טובות זכו אברהם ויצחק בשביל עקיד' ואם כן כל אחד יתפוס המדה טובה זו למסור נפשו לה' ולהיות נעקד לרצון ה' הגדול והקדוש ומבלי לחוש על שום דבר מגדול ועד קטן ולהיות שלם עם ה' גופו ונפשו כקרבן עולה תמים יקריבנו לרצון לפני ה' ובזה יהיה נעקד יצרו הגדול ובזו יכניע אותו מכל צד וזהו תכלית זכירת עקידת יצחק ולא כאשר המוני עם חסי' בשביל להנחיל טוב הדומה לבניהם עוברים על כמה איסורים וממרים פי קונם שוטים אלו ראוי לשחוט בניהם בשביל השם היתכן עושים ואיך אמרו פי ה' בשבילם ולו שהייתם מקריבים קרבן לה' וביחוד אם נאמר לאחד להשיא בתו לת"ח ישיב אין רצוני לשחוט בתי אי שוטים לו כדבריכם מה בכך ששחטתם בתכם לקרבן לה' וירצה לה' לאשה ריח ניחוח ואחרי ה' תלכו ובו תדבקו זה המשיא בתו לת"ח וזהו תכלית הנרצה מקרבן להיות דבק בה' ותורתו וזהו הבטחה מה' במשיא בתו לת"ח ולכן יערב להשם מנחתכם אך לשקר נדברו כי היא חייתכם וחית בניכם אחריהם כי הון מהבל ימעט ואין קול וכסף והוא בהמה ובניהם אחריהם אין בו חיוני לא כן בבעל תורה כי עושר וכבוד אתו לעולם אבל על חלק שני לבטל חמדה התחדשות היצה"ר אמרו אין לזה תקנה אלא תורה ולכך אמרו שיהיה ד"ת חביבים בעיניך כל היום כאלו היום נתנ' וזהו לעומת זה שזה מתחדש עליו בכל יום ולכך יהי' התורה ג"כ כאלו היום נתנ' וחביב לבטל התחדשות היצה"ר והעושה כן יצליח וע"ז נאמר ה' אמר אלי בני אתה אני היום ילדתיך כי בשעת מתן תורה היו נקראים בנים וזהו שחביב עליו התורה כאלו היום נתנה והיום קבלה מהר חורב אף קב"ה מחבבו באמת כאלו היום קבלו התורה ואמר כאלו היום ילדתיך בני אתה וכאלו היום באמת קיבל התורה ולכן אשרי תמימי דרך ההולכים בתורת ה' והנה באמת בימים אלו כל יום מסוגל לתשובה על יום שפעל בו עבירות ויו"ד ימים כנגד יו"ד דברות יום ראשון כנגד אנכי והשני כנגד לא יהיה לך ובדיבור אחד נאמרו ולכך הם כיומא אריכת' ויה"כ כנגד לא תחמוד ולכן אז בטל החמדה ויש לאדם לפשפש במעשיו ולעשות הכל בפלס ומשקל כנגד החטא מצוה כנגדו וכן הקב"ה כביכול עושה בחודש זה שהוא מזל מאזנים לשקול מדה כנגד מדה ולשלם לאדם כפעלו ומכוון הן בעונש והן בשכר ואם ידקדק האדם במפעלו ימצא כן כי אין הדבר תלוי בקרי אם יצליח אדם ידקדק כי עשה בזה שום מצוה וכן להיפוך אם יפסיד עשה בזה שום ענין עבירה והכל בפלס ומשפט ולכן בר"ה יצא יוסף ועלה לגדולה ואמרו חז"ל פה שלא נשק לדבר עבירה ע"פ ישק כל עמי וכן הכל הי' כנגד מדה והכל בר"ה כי שם מאזנים לשקל מדה כנגד מדה וכן פרעה אמר מי ה' אשר אשמע בקולו נענש והוצרך לומר ה' הצדיק ואני ועמי הרשעים וזהו ג"כ בר"ה כי בטלה העבודה מן ישראל וכן הכל מדה כנגד מדה ולכך אמר הכתוב כי חק לישראל הוא משפט לאלהי יעקב במדה כנגד מדה ואמר הראי' על זה עדות ביהוסף שמו בצאתו על ארץ מצרים שיהיה מדה כנגד מדה כהנ"ל ועוד מפרעה שפת לא ידעתי אשמע פי' שאמר לא ידעתי ה' שאשמע קולו הסירותי מסבל שכמו פי' שאח"כ הוצרך להודות ולבטל העבודה מישראל ולומר ה' צדיק ופה שאסר הוא הפה שהתיר ובזו יכירו וידעו כי הכל בהשגחה ומדה כנגד מדה ובזו אם יתן האדם ללבו יבין ויכיר גדולת חסדי הבורא וכמה רבים רחמיו וישוב אל ה' וירחמהו כי ירבה לסלוח והנה כבר נודע ענין שופר פעמים רבות אבל עוד יש בו כי העולם נברא בקול שופר כי קול ה' הוא כביכול כקול יוצא מגרון בלי דיבור ותנועות רק קול פשוט הוא קול שופר כי גרון הוא בחינת שופר כנודע ואז הוא פשוט בלי הרכבה מלאך חי' ואופן ושרף כי אין בו הברת דיבור ותנוע' וזהו בקול ה' באנכי ולא יהיה לך שהוא דיבור ה' בקול בעלמא יוצא מגרון וזהו מאמר ראשון שנברא בו שמים וארץ ביום ראשון כי לא היה מלאך ושרף שלא יאמרו שותף היה להקב"ה ולכן לא דיבר ה' כי תיכף ע"פ דיבור נעשה מלאך רק היה קול בעלמא באותיות הגרון כביכול וזהו קול שופר שברא הקב"ה עולם ולכך בראשית מאמר ולא נאמר ויאמר או וידבר רק בראשית והיא מורה על תחלת הברת קול והיא רק קול שופר בעלמא והוא מה שמתרגם אמר בסכלנותא כי שופר חכמה ואינו מלאכ' כי מה שהוא ע"י מלאך הוא מלאכ' בשורש לאך עיין בקונקארדאנציש והיה באותיות הגרון ולכך שם אהיה הוא שם ראשון בכתר עליון שהוא הכל אותיות הגרון שהוא שם של שופר שבו ברא ה' העולם ולכך בר"ה שהוא התחלת עולם תוקעים בשופר ואומרים היום הרת עולם היינו התחלת עולם והנה ביום שני נתהוו מלאכים והיינו בדבר ה' ולכך שני דברות ראשונים מורים על יחוד הוא בקול שופר ושארי מצות הם בדבור ותנועה ולכך שאר דברים נאמר משה ידבר ואלהים יעננו בקול בעלמא כי שתים דבר אלהים ולכך קול שופר חזק מאוד שמור' על יחוד ולכך זהו ענין שופר בתקיע' להמליך לה' ביחודו בלי שותף מלאך ושרף ונשגב ה' לבדו ואנו בגולה רפו בידינו וממש אין מצוה כדקא יאות אבל עיקר מעמדנו שאנו מוסרים נפשנו כל רגע על יחוד שמו הקדוש ועליו הורגנו כל היום ולכן אין לנו דיבור נאלמנו דומיה רק צעקנו בקול שהוא הגרון וע"ז נאמר קול קול יעקב וע"ז אמר רוממות אל בגרונם והוא בגרון שמור' על יחוד וחרב פיפיות בידם ללחום נגד האויבים בקול שופר נגד צר הצורר ביחוד שמו שאין בו שיתוף וזהו בגרון כי הוא קול ולכך משה שאמר לו ה' כה תאמר אהיה אשר אהיה כי משה שהיה לו כבד פה וכבד לשון לא יכול לדבר בגלות ישראל שום מוצא מה' מוצאות כי הכל סוגר' בגולה רק הגרון המור' על יחוד ולכך נאמר לו אהיה כי הוא אותיות הגרון אבל שאר שמות אין אחד שאין בו אות משאר מוצאות וזו לא היה אפשר לו לדבר ולכך זהו השם העומד לנו בגולה ואמר אהיה עמם בגלות זה ואהיה עמם בגלות אחר כי אין לנו דיבור ונאלמנו דומיה אבל גרון קורא בקול כי מורה על יחוד כמ"ש כאשר האר"י ז"ל האריך בזה למאוד ולכך שם זה שהוא גרונית עומד לנו בגולה כי הוא האחדות האמיתית וכאשר תשכיל בפיוט יום שני בשופרות תבין עי"כ דברים הרבה שנתכוין לו ר"א הגדול בחרוזיו וזהו כלל ענין שופר וכן שם מפורש א"א להזכירו כי שם מפורש צריך להיות בלי תנועות כלל רק בקול וזהו א"א לבני אדם לדבר רק בי"ה היה ע"פ נס והיה יוצא מפי כה"ג בלי הזכר' כלל או נעות שפתיו של כהן רק מעצמו יוצא בלי תנועות פיו כלל ולכך היו חורדים וכורעים והתי"ט נתקשה דמה החרדה הא תמיד היו מזכירין במקדש השם ככתבו (ואני תירצתי שהיה לאחר שמעון הצדיק דלא היו מזכירין השם ככתבו ע"ש) אבל לפמ"ש ניחא כי יפה עשו שחרדו כי הוא קול ה' יחולל אילות והנה הדיבור היוצא מקול הן המלאכים והן בגדר חיות הקודש שהן בארבע מוצאות כי מוצא החמישי שהן אותיות הגרון הוא אותיות הקול ולכך ארבעה פנים לאחד והן תיכף העלולים הראשונים ומעילה הראשונה והן בגדר שברים כי הן נפסקים מקול תקיעה פשוט ותנועת אות הן מנהגי אותיות ותיבות שע"פ הן הולכים במבטא הן בגד אופנים נושאי חיות הקודש והתנועות הן בגדר תרועה כנודע כי התנועה בפה מוליד תרועה וזהו תקיעה פשוטה שאנו עושים ושברים ותרועה הן בגדר אותיות ותנועות ואנו מסופקים אם נחנו בגולה בגדר חיות או אופנים ולכך תוקעים שברים תרועה וחיות כנגד בנים לה' שהם עלולים ראשונים ואופנים כנגד עבדים נושאי כסא ולכך אנו אומרים היום הרת עולם אחר תקיעה אם כבנים אם כעבדים והנה ראוי לעורר עצמו בשופר ובפרט בעלי תורה אשר יודעים טיב שופר הלא כל מלאכי מעלה חיל יאחזון איך לא נירא אנן וכל שעה ורגע פסידא דלא הדר אשר לא נשוב לה' ואמרו בגמרא דתפס הקב"ה לירבעם בבגדו חזור בך ואני ואתה ובן ישי נטייל בג"ע ושאל מי בראש אמר בן ישי אמר א"ה לא בעינא והדבר תמוה אבל כבר אמרנו פנים אחר כי ידוע כל המחטיא את הרבים אין מספיקים בידו לעשות תשובה דגרם קלקול לרבים ואם כן לפ"ז שורת הדין דהיה לנעול דלת תשובה בפני ירבעם רק אלו שב הי' נותן יד לפושעים לשוב וא"כ הי' תקונו עדיף מקלקולו ולכך היה מועיל תשובה אבל לכאורה אין צריך לזה כי כבר למדנו שיש תקוה לבעל תשובה מדוד כמאמרם לא הי' דוד ראוי לאותו מעשה אלא להורות תשובה אך אם חטא ירבעם גדול מדוד א"כ עדיין צריך להורות לתשובה אפי' על חטא גדול כירבעם ואמרו בגמרא גדולה תשוב' שזדונות נעשו כזכיות וא"כ מי שחטא ביותר ועשה תשובה זכיות שלו ביותר כי העונות נעשו זכיות וא"כ אם ירבעם הי' חוטא ביותר מדוד ועשה תשובה אף הוא חשיב ביותר בתשובתו מדוד כי נעשה הכל זכיות וזהו כוונת מאמר ירבעם אם בן ישי בראש א"כ ש"מ דעונו היה גדול כי הוא חשוב ביותר וא"כ כל המחטיא רבים אין מספיקים בידו לתשובה וא"כ א"א לשוב בתשובה ולכך אמר לא בעינא אבל להבין מאמרו מי בראש הא הקב"ה א"ל הסדר אני ואתה ובן ישי אבל ידוע מ"ש בזוהר כי מי שאינו תמים הולך לפני השכינה שלא יסתכל בשכינה והשכינה אחריו כדכתיב התהלך לפני אבל מי שהוא צדיק גמור השכינה הולכת ראשון והוא אחריו להנות מאור שכינה והנה כאן בזה הספק היה ירבעם אם הכונה שהקדוש ברוך הוא ילך בראשון ואחר כך ירבעם ואחר כך בן ישי או להיפוך אני ר"ל הקב"ה אחרון ואח"כ אתה לפניו ולפניו בן ישי והסדר להיפוך וא"כ אין התשובה מועיל כ"כ שלא יהיה מועיל להסתכל בשכינה ואמר לו ה' שכן הוא שבן ישי בראש ואח"כ הוא ואח"כ השכינה שלא יזכה לראות פני שכינה ואמר א"ה לא בעינא כי רואה אני שאין תשובתו שלימה כ"כ וכן כשאדם שב בתשובה בבחרותו שאז כחו חזק אז זוכה לתשובה שלימה והולך לאחר השכינה אבל מי שעושה תשובה בזקנותו שאז כחו חלוש ואין לו כ"כ יצה"ר אז אין התשובה שלו כ"כ חזק ומועיל שילך לאחר השכינה רק לפני שכינה מבלי להביט אל שכינה וכבר נודע כי חלקו ימים של אדם לשלשה ימים ימי בחרות וימי עמידה וימי זקנה וזהו מאמר הפסוק לכו ונשובה וכו' יחיינו מיומים היינו בימי בחרות וימי עמידה אז התשובה מועיל בתכלית הטוב אבל ביום השלישי שהוא ימי זקנה אינו מועיל כ"כ רק יקימנו ונחיה לפניו דייקא שהולך לפני שכינה ולא לאחר השכינ' להסתכל בשכינה ולהנות ממנו וא"ש ודו"ק:
<b>ולכן</b> עלינו לעורר בתשובה למאוד ולא להמתין עד ימי זקנה ומי יודע אם יהיה סיפוק בידינו לתשובה וכל שעה ורגע פסידא דלא הדר כלל וביחוד בימים אלו ימי חפץ ומסוגלים לתשובה כי כבר אמרתי כי בימים אלו היה ענין בלק ובלעם כי מלחמות סיחון ועוג היה באלול כמבואר במדרש ולכך קרה לבלעה כי בימים אלו חשב בו יהיה נזכר חטא אדה"ר וכדומה ויהיה סיבה לעורר חימה ושיחול הקללה אבל הקב"ה הפר עצתו ולא כעס בכל ימים אלו וזהו ע"י שופר שנהפך לרחמים ואינו כועס בכל ימים אלו והושם לחוק שבימים אלו אין הקב"ה כועס כלל ולכך ימים אלו מסוגלים לשוב וזהו שצעק בלעם איך אקללם לא הביט און ביעקב וכו' ותרועת מלך בו כי ע"י התרועה מהפכים הרוגז לרחמים ובאמת אצלינו בעו"ה קרה עצת בלעם שאמר לבלק איעצך אשר יעשה העם הזה לעמך באחרית הימים והיינו אחרית י"ט שהוא שמחת תורה שאז בעו"ה השטן שולט ונעשה כמעט עצת בלעם בעו"ה שיש בו תערובות אנשים ונשים בחורים ובתולות ירקדו כאילים ושעירים ושועלים ירקדו שם ונעשה בעו"ה פרצה גדולה מאבדים כל טובה שזכו בימים נוראים כאלה ווי היא עצת בלעם לעשות באחרית הימים ומר ורע עלי הענין לעשות כן בגמר של תורה אשר התורה חוגרת שק על דבר זה ואמת כי ת"ל בקהלתי פה אין פרצה זו כל ח"ו אבל מעי המו על שאר מקומות כאשר שמעתי שמתנהגים בדבר שטות כאלה ומאבדים הטובה שזכו בימים הנוראים האלו ובאמת שימים האלו הם ימי חפץ ומסוגלים לתשובה אבל צריך להיות בתכלי' השמירה שלא יהיה ח"ו חוזרים לאיתנ' וגם הברכות שבירך ה' בימים אלו לישראל כמו שאמרן בלעם חוזרין כי ישראל חוזרים מן התשובה אף הברכות חוזרין ועיקר אהבת ה' בבה"כ וביה"מ כי הקדוש ברוך הוא שומע קול ולכך אמרו אהבתי כי ישמע ה' קולי אימת אני אהובה בזמן ששומע קולי וכי אז מעורר אהבה בתפלה רצויה בתורה ואז כל אומות לא יוכלו לכבו' אהבה כמ"ש מים רבים לא יוכלו וכו' ואמרו במדרש אע"פ שנ' את אשר יאהב ה' יוכיח נא אל באפך תוכיחני והוא כי י"ל מה בכך שלא כעס בימי בלעם בממ"נ אם חייבים ישראל ח"ו כליון מה בכך שלא יכעוס וכי משא פנים בדין ואם לא נתחייבו מה בכך שיכעוס וכי ח"ו אל יעות משפט אבל הענין כך כי באמת ישראל במדבר היו טהורי לבב כמ"ש הזוהר דלא יהיה כדרא דא עד ביאת משיח כי בכל ארבעים שנה קהל גדול כזה לא מצאנו בה רק ד' חטאים ואף הם כפי שכתבו המפורשים לא היו כ"כ חטאים ויש בהם רב מהתנצלות רק בערכם היה נחשב לחטא גדול וחטאת מרי וגם באלו לא התמהמהו ותיכף נתחרטו עליהם ותשובה כזו תיכף קודם שיעלה באשו ונשרשה מועיל למאוד כאשר אמרתי מקדם סירכא בת יומא לאו שמיה סירכ' ולכך בלעם שביקש למצוא להם עון כדי לקללם בעבור' ולמצוא עונם לשנוא אותם לקב"ה כי לא חפץ רשע הוא ביקש ולא מצא ואף הוא מלאך בע"כ יענה ויאמר לא הביט און ביעקב וכו' אבל בעבור מרגלים נענשו שהיו צריכים להתעכב ארבעים שנה במדבר ולא זכו להכנס תיכף לא"י וא"כ כמה מצות עשה שבטלו עי"כ כל מצות התלויות בארץ וגלל כן נתאוה משה לכנוס לא"י לקיימן וא"כ ישראל ע"י חטאם נתעכבו מבלי לכנוס לשם וגרמו שנתבטל מהם כמה מעשים בקיום מ"ע וזה יש להם לעונש ובדיני דגרמי ובפרט עם צדיקים כמותם הקב"ה מדקדק כחוט השערה וזהו וישם אל מדבר פניו כי חשב בזה שנתעכבו במדבר וגרמו לביטול הנ"ל יהיה להם לקטרוג ולעורר מדנים ומקום קפידא אבל ידוע מ"ש בגמרא דמנחות בביטול מ"ע כגון שאין לובש בגד החייב בציצית וכמו כן אין בונה בית להפטר ממזוזה וכדומה על ביטול עשה אין הקב"ה מעניש רק בעידן ריתח' ולכך בלעם חשב בעת כעס ה' אז ישים ה' אל מדבר פניו לערער שבטלו מצות עשה מבלי הכנסו לא"י כנ"ל ובעידן ריתחא יש מקום לעניש אותם וא"כ יחול לקללתו אבל מה עשה הקב"ה לא כעס בימים אלו וא"כ אין כאן מקום לענוש על ביטול עשה באופן הזה ולכך צווח בלעם לא זעם ה' ועון גמור לא הביט ביעקב וע"כ אין כאן מקום לקלל והנה ביסורין של אהבה הוא למרק עון כנודע ואמר שצריך שלא יהיה בו ביטול תפלה ותורה אבל לא ימלט שע"י יסורים כאלה יתבטל משאר מצות עשה שא"י לקיים ביקור חולים היות אסור בביתו ולברך בה"מ היות בלתי ראוי לאכול וכהנה רבות מצות עשה ואם יש בו יסורים שנעשה עני וביתו ריקם א"כ א"א לו לקיים צדקה וזהו הכל ע"י סיבת חטאו וא"כ יש כאן מקום קפידא של בלעם הנ"ל כי ע"י סיבתו וגרם שלו נתבטל קיומן של מ"ע והאשמה בראשו ובפרט לצדיק שיש בו יסורים כאלה הקב"ה מדקדק ולכך אמר כתבתי את אשר יאהב אל באפך תוכיחני כי אז תעניש על ביטול מ"ע ומי יצדק לפניך רק תוכיחני שלא באפך ואז לא תענוש כלל הנ"ל ולכן בימים אלו ימי רצון לה' מחויבים אנחנו להתפלל ולשוב אל ה' מקירות לבבנו ואז יפן ה' לקולנו לחוק אותנו בספר חיים טובים ותחדש כנשר נעורנו ובא לציון גואל במהרה בימינו אכי"ר:
<b>ת"מ</b> <b>מ"ש</b> <b>הגאון</b> <b>זצ"ל</b> <b>בין</b> <b>כסא</b> <b>לעשור</b> <b>שנת</b> <b>תקה"ל</b> <b>בק"ק</b> <b>מיץ</b> <b>יע"א</b>
<b>דוד</b> <b>המלך</b> פתח ואמר שיר ממעלות ממעמקים קראתיך ה' והוא שם הוי"ה ב"ה אדני שמעה בקולי תהיינה אזניך קשובות לקול תחנוני וכבר אמר האר"י ז"ל כי ביו"ד ימי התשובה יש לומר מזמור זה בין ישתבח ליוצר אור וטעמו בסתרי תורה מבואר מה שיש בו להבין והוא כאשר ה' עושה ומתנהג בחסד עם בריותיו ואינו בא לשפוט הארץ הוא קרוב לנו כדי שחסדים המגיע אלינו מאתו יהיו קרובים אלינו ואור צח ובהיר יותר מאיר ונהנים בו הרואים בו בקרוב המוגבל יותר מברחוק אפס צריך שיעור ומוגבל כפי קשת הראי' שלא יכהה עין הרואה ברב אורו. וכך הגבול לפניו יתברך שהוא מושב יקרו בשמים ממעל ונחנו שוכני בתי חומר וגויות נפסדות על הארץ שיהי' חסדו מגיע אלינו כפי הראוי לקבל לבל יזיק רב אורו ויהיה נהנים מחסדו ובטובו חיינו ולכך נאמר השמים שמים לה' והארץ נתן לבני אדם וזהו מאמר דוד כגבוה שמים מעל הארץ כן גבר חסדו על יריאיו והוא דבר אשר דברנו כי זהו הגבול מהגבוה כדי שיגיע לנו חסדו לטובה וברכה בתוספ' ויוגבר חסדו עלינו אמנם בבואו לשפוט תבל בצדק כי אין רחמים בדין ולא משא פנים כלל ובאש ה' נשפט כי אלפי רבוא רבבות נחלי כדורי אש באלפים רבבות פרסאות יוצאים מלפניו ואם אנו מקורבים בגבול הנ"ל ח"ו יאכלנו אש הגדולה ויכלה אותנו ח"ו כרגע וה' לרב רחמיו מסתלק ממקום מושבו בשמים ומגביה לשבת בשמים עליונים גבוה מעל גבוה כדי שיהיה האש מקורר טרם יגיע אלינו וזה ויגבה ה' צבאות במשפט כי ה' מגביה למעלה כסאו ואם כן שמושב יקרו מעלה מעלה ביו"ד ימים אלו שהם ימי דין יותר מכל השנה אנו בימים אלו בעומק למאוד כנודע כערך הגבוה כן למולו ערך העומק ולכך אנו מתפללים בימים אלו ממעמקים קראתיך ה' והנה העלו' למעלה מעלה הוא ע"י שופר כי צריך שתדע כי לפי כל עניני משמעות הפוסקים ודברי חז"ל ענין שופר להפוך מדת הדין למדה"ר והלא אמרו אפיק שופר' ושמתיה בת' שופרות שמתי' ברק למרוז וכהנה טובא דמורה כי שופר מעורר דין עושה משפט חרוץ וכלה קוצים מהכרם ה' צבאות אבל באמת כך הוא הענין שופר הוא השמעת דין זמן תחלת דין כי אין רשות למארי תריסין ומקטרגים לכנוס לפרגוד עד שישמע קול שופר ואז מתחיל הדין ואז הותר הרצועה לכנוס כל מארי דדינא לתבוע דינא מן המלך המשפט וזהו שיסד ר"א בנתנה תוקף וקול שופר ישמע ויאמרו הנה יום דין וכו' אמנם אין שופר למעלה נשמע עד שיתקעו ישראל למטה ואז נתקע השופר למעלה אז קביעות הדין וזהו שמעורב השטן כי השטן רואה שישראל תוקעין וגורמים שיהיה עת הדין וכסאות למשפט מה שכל מלאכי מעלה חרידים מלפניו ויאמר השטן בלבו מה זה היה להם לשתוק מבלי תת אות וקבע לדין ואיך הם יהיו תובעים ועושים הכנה לדין אין זה כי הם חפים מפשע ויודעים בעצמם כי בהשפטם יצאו צדיק וא"כ השטן נחרד ונסתום טענותו ונבהל לקטרג על ישראל וגם זה הטעם באמת כיון שבע"ד בעצמו תובע הדין ואמר דונו לי דיני הרי חמת המלך שככה כי הוא בעצמו מקבל על עצמו דין וכ"כ דיש לכוון באמירת ואתה צדיק על כל הבא וכו' שמקבל בעצמו דין על עונות וכן בנפילת אפים יהיה כך שמוסר גופו ונפשו לקבל דין שמים כפי הראוי מחיק דינו של הקב"ה ואז כביכול נתמלא רחמים וזה רמזו במקום שיש דין למטה אין דין למעלה כי אם אדם תובע דין למטה אין דינו של ה' למעלה כ"כ בריתחא אבל מ"מ ענין שופר לקבוע דין וליתן רשות למארי דדינא לכנוס ולכך בתקיעות השופר מתחיל הדין ומתחלה כשהשם מתחיל דין מרב טובו מעיין בתחלה בזכות של ישראל כמה מצות ומע"ט שעשו ואח"כ מעיין בעונות שעשו ישראל וזהו תקיעות מיושב ותקיעות מעומד כי כבר דרשנו מקדם כשמה"ד מתוח יש לעמוד קשות בעמידה אבל כשמה"ר מתוח יש לישב רכות בישיבה ולכך תקיעות ראשוני' שהם מזכר' צדקת ישראל יושבים כי אז אין מדה"ד וגם כביכול ה' יושב כאחד העושה סדר לדבר מבלי מהירות רק מתון ועיקר מלת ישיבה עכבה ולכך נאמר ואתה קדוש יושב תהלות ישראל כשמזכירין זכות ותהלות ישראל אז יושב ואף אנו יושבים משא"כ כשהם רואים בעונות ודין אז עומד ממהר כאיש העומד דכתיב בקומו לשפוט ארץ ולכך תקיעות מעומד כי אז מעיין בעונות ואז דין ולכך מזכירין אז מלכיות זכרונות שופרות ולכך אמרו על מוסף לבל יהיה מתפלל ביחיד כי יפקד דינו ולא בשחרית כי בתקיעות דמעומד זמן הדין וא"כ כאשר הותקע שופר מתחיל הדין ואז הקב"ה מסלק שכינתו מעלה מעלה ולכך נאמר עלה אלהים בתרועה וכו' כי עי"כ עולה למעלה ואמרו אני ה' קודם שיחטא אני ה' לאחר שיחטא ופי' הרא"ש דקודם חטא צריך רחמים מבלי לדון על המחשבה לדבר עבירה ועדיין קשה אם הוא ה' לאחר שיחטא בפועל מכ"ש הוא ה' על המחשבה לבד והראשון מיותר אבל באמת הבדל יש כי על המחשבה מוחל בשם הוי"ה פשוט כי הוא רק נתפס במחשבה ורעיון כאמרם זה שמי לעלם שאינו קורא במבטא שם הוי"ה רק מחשבת לבב צריך להיות על שמו הפשוט והנעלם ולכך אף הוא מכפר על המחשבה ואין צריך לקבל דין ויסורין כלל רק חרטה גמורה מעומק הלב ויגמור בלבבו יחוד ה' וגודל קדושתו ורוממתו ואהבתו ויראתו האמיתית ואז ירפא לו אבל העושה עבירה בביטוי פה שהוא כלי מעשה וכן שאר מעשים בזה שם של אדנ"י שהוא כינוי לשם הוי"ה כי בו נקרא מכפר אבל היותו בתואר אדון כל ארץ שהוא אדנ"י צריך לעשות דין כי מלך במשפט יעמיד ארץ וכן הוא מחוק האדנות לכלכל דבר במשפט ואז האדם השב צריך לקרות בפה מלא בבכי ובבקשה ולא סגי בחרטת הלב ויבא דבר שבמעשה ויכפר על דבר שבמעשה וגם צריך לקבל יסורים ועונש כפי הדין והחוק משפט ה' כי דינא הם בחסד ורחמים יך ויחבוש טרף ורפא וזהו ממעמקים דהיינו עומק הלב שהוא מחשבה בעלמא קראתיך ה' שם הוי"ה רחמים גמורים כי הוא מטהר ומוחל על מחשבה וגם הקריא' הוא רק צורך לעומק הלב כמ"ש אבל אדנ"י שם של אדנ"י הוא על מעשה שמעה בקולי תהיינה אזניך קשובות לקול תחנוני דהיינו צריך דיבור פה ואזי הוא בבחינות של אדנ"י שהוא המבטא בפה ובדבר שפתים ואז אין כאן רחמים גמורים רק דין ויסורים כנ"ל וכן הדבר בשופר כי עיקר שופר הוא רק קול בעלמ' והוא הבא מן פנימית של אדם מהרוח הבא מנשמת אדם ונשימה מכח הלב והוא הבא בתוך שופר להשמיע קול ועיקר שופר שהוא קולו של הלב כי הנפיח' בו והוא מכח הלב והוא המשמיע קול ואין לכלי דיבור חלק בו וזהו תקיעה פשוטה וזהו קול שופר ובזה כביכול ברא ה' העולם כי בדבר ה' שמים נעשו אבל דיבור ומאמר ראשון לא היה אפשר כביכול בדיבור גמור כי א"כ נברא מלאך ויאמרו ח"ו שותף היה במעשה בראשית כמ"ש ולכך מאמר הראשון היה קול בעלמא כביכול המורה על מחשבה כי קול גמר כח ואז התחיל בריאת עולם ולכך נאמר בראשית וקבלו חז"ל דהוא מאמר ולא נאמר ויאמר כי לא היה רק קול בעלמא שהוא גמור כח מחשבת לבב ולכך מתרגמינן בראשית במחשבתיה ולכך אנו תוקעים כי אז נברא עולם והיה בשופר ולכך כשאנו תוקעים אומרים היום הרת עולם וכו' כי זהו תחלת בריאת עולם כמו הריון והיולי לבריאת כל עולם דיבור ומאמר הראשון והנה זו הוא תקיעה שהיא פשוטה מעומק וכח הלב אבל התרועה א"א לעשות אם לא בסיוע הלשון וכלי דיבור והוא מיוחס למדת הדין כנ"ל ולכך עלה אלהים בתרועה ה' שהוא הוי"ה בקול שופר ולכך אנו חייבים בימים אלו שנחנו בעומק לקרוא לה' במחשבה טהורה וזכה ולראות כי ימים אלו מסוגלים ביותר לתשובה מכל הימים ולראות העיקר בתיקון הענין וגדור גדר כי אין די במה שישובו בימים אלו ואח"כ כאשר יעברו ימי מועד וזמן הלזו ישובו לכסלה ח"ו העיקר התשובה לקבל על עצמו מבלי לעשות כזה ואמת מצינו בפוסקים חומרת לימים אלו יותר משאר ימים וסמכו אירושלמי דאמר אם אתה מצי למיכל כל שתא חולין בטהרה אכול אבל אם לא אכול יו"ד ימים ופירשו דכוונתו על יו"ד ימים הללו ובאמת לפענ"ד כוונתו למה שאמרו חייב אדם לטהר עצמו ברגל דכתיב בנבלתם לא תגעו ברגל וס"ל דר"ה אינו בגדר הרגל כנודע דעת רבים דס"ל הכי וא"כ בזה"ז בימים של י"ט ראשון וב' ימים של י"ט אחרון דפסח הוא ד' ימים וכן בסוכות וב' ימים דעצרת הרי י' ימים דיש בהם חיוב לטהר ולכך יש לאכול חולין בטהרה דבימים אלו חייב לטהר אמנם מ"מ הטיבו אשר דברו דסמכו על יו"ד ימים הללו לפי דיש להזהר באזהרות יתירה בימים אלו ויש בהן כמו רגל שלא יעסוק אדם בשום מו"מ ועסק ויהיה כל עסקו בימים אלו לתורת ה' ויראתו ולעשות לרוחו משקל וגדר כיצד יתנהג כל ימים כי ימים אלו עלולים לכך ובאמת לא סגי במה שמזכ' נפשו אף גם יחשוב לזכות לזולתו ואמרו שה' תפס לירבעם בבגדו ואמר חזור בך ואני ואתה ובן ישי נטייל בג"ע ואמר מי בראש אמר הקב"ה בן ישי אמר א"ה לא בעינא עכ"ל וכבר אמרתי בדרוש הקדום פי' נחמד על זה והואיל דקאי בהאי ענין אמרתי להיות נאמר ונשנית וימתיק הדבר ביותר כעת כי הדבר תמוה חדא דמה קפידא לירבעם אם ילך אחרי דוד או לא ועןד דהעיקר תשובה הוא לא בתענית וכדומ' לבד רק לראות להסיר מאתי סיבה המביא לידי חטא כאשר הרופא לא יוכל לרפאות לחולי אם לא שיסור הסיבה הגורם המחלה כן הדבר בחולי נפש וזהו בימים אלו החקירה עלינו מוטל להסיר הסיבות שגורם לקוץ מכאוב וסילון ממאיר להתעות לנשמתינו אשר מגיע שרשנו למחצב קודש חוצבנו ואמרו כי ימים אלו מיוחד' הם כמו שאמרו הטבעיים כי ימי אייר והן מפסחא לעצרתא עלולים לרפאות הגוף וברפואה יועיל מאוד יותר ויותר משארי ימים כן ימים אלו עלולים לחולי נפש והתשובה יותר מועיל מכל ימים דהיינו בתיקון גדרים והעיקר בתשובה להרחיק המותרות כי כל גרם עונות הוא מותרות בתענוגי' מותרות בתשמיש מותרו' בבגדי' וכאשר אמרתי כמה פעמים פת של שחרית וקיתון של מים מציל מכל מחלה ומן מזיקין הכונה הסתפקות שלא יבקש אדם מעדני' ותענוגות בני אדם ברבורים ובשר שמן ויין רקח עסיס רמונים כי זהו מביא לידי מחלה וצער ודאגה ויגון ותוגה ומזיקי' שולטים בו כי הוא מלא פשע וחבר לאיש משחית אבל המרגיל עצמו לאכול לחם ומים ובזו יהיה די סיפוקו וזה יאכל בבקר בבקר לסעוד הלב ולחזק כחו ואז יצא אדם לפעלו עבודת הקודש ויהי' טוב לגופו בריא אולם לא ירגיש בשום חולי ויהי' טוב לנשמתו וכן הדבר בבגדי' הוא הדבר שגרם מקד' בספרד הגירוש הבגדים שלבשו גברים ונשים וכן הסיב' בכל צרות ועין רע מאויב פנימי וחיצון בגדי היקר שעושי' להם וביחוד הנשי' והבתולות וילכו במלבושי זרים ובעו"ה כמה יצאו לתרבות רעה עי"כ ומה יתגאה קרוץ מחומר כל רגע מוכן לפגע ובפרט נחנו כבושי גולה חסירי מדע אבדה שכינת רה"ק מקרבנו ולפנים בישראל בימים אלו היה נס מפורסם בבהמ"ק בכה"ג כמה נסים גלוים אשרי העם שככה לו אשרי עין ראתה כל אלה וכל עין דמוע תדמע מאין הפוגות באין רואה חמדת ישראל וא"כ למה זה יתקשטו וילכו בבגדים נאים הלא בצע ה' אמרתו ולא חמל נאות יעקב ומעיד אני עלי שמים וארץ שלבבי כואב בלבשי בחול בגד מצמר שקורין קאמעלהאר ובשבת בגדי משי ואם אפשר בשבת הוא לכבוד שבת ומ"מ בחול עלי לבי דוי חוטא בל יתגאה קאמרינן ומה לי ללבוש חוץ ולבושי אמיתי מלא פגמים ובהרת וכתמי צואה בלי מקום אויה לי על שברי אמנם נחמתי כי אליהו הנביא היה לבש אדרת שער בעלמא וזה היה לו למעלה אף שהיה כהן וקרוב למלכות מ"מ לא הלך רק באדרת שער כמו שק ובא שארי בני אדם החנופים וצבועים לעשות כמעשהו ולבשו ג"כ כך ובזה נטלו עטרה לעצמן ולכך הכתוב אומר הלובשים אדרת שער למען כחש ומאז כאשר נאמרה נבואה זו הושם לחוק אצל חכמים אמיתים לבלי ליטול כל אחד עטרה זו לעצמו לילך בבגדים נבזים פחותים כמו אליהו כאלו הוא ג"כ מבני עלייה ולא כל הרוצה ליטול שם זה יטול וזהו כונת מאמרם ז"ל מפני מה בני בבל מצוייני' שאינם בני תורה כי מבלי היותם כ"כ במעלת החכמה ומדע כמו חכמי א"י לא הותר להם ליטול השם ללבוש בגדים פחותים כמו אליהו ויתר בני עלייה מבחינים ערכם שאינם בגדר הזה ולכך הם מצוייני' בבגדיהם וזהו לענוה כי לא הגיעו למדרגת חכמה מבני עליי' כאליהו ותלמידיו הכשרים וזהו נחמתי בעניי על לבישת בגדים הנ"ל. ונשוב להנ"ל כי המותרות צריך בן אדם להרחיק למאוד וכבר אמרו הטבעים כי השערות הם מותרות הלחות שיש בגוף ולכך בכל מקום בית שחי שרבו לחות ירבו השערות וישלחו פארות ולכך אמרו על השער הראש שגדילים בשטות כי כבר נודע כי כל מותרות בטבע הוא מפאת שטות כי מה שהוא יותר מכפי מדות אדם הטבע פועל בו ללא צורך והוא לא בגדר החכמה ונקרא שוטה וכללו של דבר שערות אדם הם לרבוי ומותרות לחה שבגוף ולכך בנזיר שקדש עצמו מיין וכהנה למעט מותרות ואין די במה שהנזיר זה ל' יום מהיין אבל צריך לגדור עצמו להיות מורגל ופרוש ביותר מרבוי תאוות וכך יהיה דרכו תמיד ולכן כאשר יעברו ימי נזרו יגלח כל שער ראשו לאות כי מעט המותרות ולא יהיה לו רק הצורך הכרחי לקיום המין וטבעו וכן הלוים שהובדלו לה' לשרתו ולשורר בבית ה' ומבזים חמדת הזמן עד שאין ללוי חלק ונחלה וצריך למתנות בשר ודם וצריך הפרשות מן כל מותרות ולכך כאשר נתקדשו ונתחנכו לשרת בבית ה' גילח משה כל שערם למעט המותרות כפי אפשרי רק יהיה מוכנים לקדושה ולעבודת ה' וכן אמרו על מלך שמגלח כל יום כי צריך אזהרה יתירה היותו מלך לבל יתגאל בחמדת מותרות כדכתיב לא ירבה לו כסף סוסי' ונשים וכן כה"ג בכל שבוע למעט מותרות וקרח שנתגאה בעשרו שהוא מותרות קנינים שהוא רק חמדת הזמן צחק במשה שגילח הלוים והעביר השערות בתער אך מה הגיע לו כן יאבדו כל אויביך ה' כללו של דבר תכלית האדם לעזוב המותרות וביחוד בעל תשובה לו נאה למעט במותרות בכל אפשר והעיקר לב"ת למנוע ידו מגזל ומבלי ליטול מה שאינו שלו ומבלי לחמוד כלל דברים כאלה ומי שמעצר נפשו מבלי לגזול מחבירו שום דבר ומבלי לחמוד בשל רעהו אזי בטוח הוא שתשובתו מהר תקובל וכבר נתנו כינוי לגזל מי שצפרניו המה גדולים כי הם החומסים וטורפים ויוצאים מגבול הגוף לפשוט במה שאינו שלהם ולכך אמרו שיש לקצץ איתם בכל ע"ש שאז זמן תשובה כאמרם במשל מי שטרח בע"ש יאכל בשבת ולכך יש אז לקצץ הצפרנים למעט הגזל והמותרות אפי' לצורך שבת כאמרם עשה שבתך חול וכו' גם עם כל זה צריך ב"ת תמיד להיות דמעותיו על לחיו בוכה ומבכה על ביטול מצות דאורייתא ודרבנן ועיקר בימי אלול ותשרי שהם ימי בכי וחרטה ותשובה על כל עונות ועל חילול נשמתו הקדושה בת איש כהן עליון שהיתה לזר דא סטרא אחרא את אביה כביכול הוא אבינו שבשמים מחללת כי ע"י עונות נתחלל שמו הגדול ית':
<b>והנה</b> המרומז בפסוק כי תצא למלחמה על אויביך ופירשי במדרש במלחמת הרשות הכתוב מדבר על אויביך כנגד אויביך ולהבין נראה כי אמרו חז"ל במשנה הרשות נתונה ובטוב העולם נידון והיינו כי הקב"ה נתן רשות ליצה"ר להסית ולהדיח אפס יהיה לאדם הבחירה ורשות אם לבחור ברע או בטוב ולא יהי' כאן דבר הכרחי כי אלו הי' כאן דבר מוכרח בשלילות הבחירה לא היה ח"ו דין צדק וישר לעשות לאדם עונש או לקצוב לו שכר בעמלו היותו מוכרח אבל במה שהרשות בידו לעשות כרצונו ובחירתו יש כאן משפט צדק להעניש לעובר ולגמול טוב להעובד ולזה כונתו הרשות נתונה ובטוב העולם נידון כי עי"כ הכל נידון בטוב וביושר ואמונה ואין עול:
<b>וזה</b> כי תצא למלחמה על אויביך היינו אויב פנימי ומוחלט אויב נפשות הוא השטן ויצה"ר וזהו במלחמות רשות הכתוב מדבר כי כבר אמרנו כי הרשות נתונה להלחם עמך אבל אין להכניע ליצה"ר בכל כי צריך ליתן לי' קיום במקצת כמבואר בגמ' דיומא דיצה"ר דעבירה צריכי' לברייתא והוא צריך לקיום המין בזה עולם וכאשר נכתב לקמן ולכך מפרש המדרש שאין הכונה על אויביך להכניעו ולעקרו ולשרשו רק כנגד אויביך הרצון כל המלחמ' יהי' להגין ולשמור שלא ירע לך בתתו להלחם עמך ולא יסיתך הפיל אותך ח"ו באר שחת וכל המלחמה יהי' רק להגין ונתנו ה' בידך ופירש"י ומדרש אם תעשה כפי האמור בענין הרצון שתשמור כפי חוק התורה לא יוכל לך יצה"ר ודאי תוכל לו ותכבוש אותו אבל בזה שתכבוש יצה"ר אין די רק צריך אתה לחוש לתקן זולתך ולהציל אותו משחת התועים דרך ולכך אמר וראית בשביה יפ"ת והיינו אדם בעל צורה בצלם אלהי' ברא אדם הוא בשביה אצל יצה"ר וכת דיליה עד שנשתנה גבורתו והי' לנשים ותש כחו כנקבה ויצה"ר מושל בו וראית להצילו וקח לך ליצ"ט לאשה למשול בו ויהי' אצלך אבל השמר כי אולי יחזור לסורו ויפתה אותך ג"כ כמאמר בהתחברך לרשע וכו' ולכך צריך לעשות כמשפט הבעל תשובה לבל יחזור לסורו והוא ראשון למעט בכל מותרות וזהו וגלחה ראשה ולהסיר שערות המורים על המותרות כנ"ל ושנית להתרחק מגזל וזהו ועשתה צפרניה ודרשינן ביבמות תקצץ וגם בכתה אביה ואמה דהיינו לבכות דמרד ועבר על מצות דאורייתא שהם מפי עליון אבינו שבשמים אב אחד לכולנו ולבכות דמרד במצות דרבנן מפי סופרים כנסת ישראל אמנו המגדלת אותנו במדות ונימוסי ישרים וטובים ומחנכת אותנו בכשרון הפעולה הנאות' כנודע בשיר השירים שכנסת ישראל יש לה תואר אם וזהו יהי' ירח ימים היינו אלול ותשרי ואז יהי' בביתך להתדבק בו ושניהם כאחד טובים ולכן העיקר לראות לא לתקן עצמו לבד כי אם לזולתו ג"כ כמ"ש וזהו המביא לאדם לכמה דברים טובים אהבת חבירו ומניעת קנאה וקלון וכדומ' וכבר אמרו כל המחטיא את חבירו אין מספיקין בידו לעשות תשובה שלא יהי' חבירו בגיהנם והוא בג"ע והמון בריות חושבים כי זהו שייך דוקא בירבעם בן נבט וחב רו שהתעו בעגלים שהעמידו להתעות לישראל אחר הבעלים אבל בעצם מי זהו המחטיא לחבירו אבל באמת כל אחד בעו"ה בגדר זה כי אני אוי לי על מכאובי מחטיא רבים ברואים בי דבר אחד שאין נכון אומרים אם אדם כזה אשר מפורסם אני בעיניהם לאדם נכבד עושה כזה מה נעשה נחנו ולומדים תיכף להקל באלף קולות ומוסיפים בתוס' מרובה על עיקר ואלו רואים מאתי' אלף פרישות ודברים טובים לא ילמדו כי יאמרו מי יעשה כמתכונתו הוא רב ופרוש כדומה ובעו"ה אני עלול להחטיא חבירי פחות ערכי ולא לתקן ולכך אחז"ל הוו זהירין ברשות כי בעו"ה עצומים הרוגיה אך באמת זה כל אדם המחטיא אם רואה שזה סוחר מונה חבירו ומסיג גבול ומצליח אף הוא יאמר מה לי לשטות מבלי להסיג גבול ולהונות עמיתי בזה"ז צריך לעשות כן ומי שאין כזה לו לא יקום במו"מ בזה"ז ואף הוא מוסיף לעשות כן ונמצא הראשון מחטיאו וכן בריבית וגזל אם סוחר לוקח ריבית וחשבונות בגזל כדרך הסוחרים העוסקים במו"מ א"כ הסוחר חדש ומכ"ש סופר שלומד מעשיו שליח לדבר עבירה כאשר יהי' לאיש מרבה לעשות כפי סדר לימודו מרבו לסטים מזויין ומומחה בחשבונות של טעות ונמצא הראשון מחטיא חבירו כללו של דבר אין אדם נמלט כי פחות שבפחותים כאשר יחטא ילמדו ממנו משרתיו אשתו ובני ביתו כי כל איש שורר בביתו והרי זה מחטיא אחרים כי מ"ש כולם בני ישראל המה ונכרת הברית וא"כ קשה מאוד בעו"ה התשובה כי כל החוטא מחטיא חבירו:
<b>קומו</b> נא ונתחכמה הבו נא עצה כדת מה לעשות ולמצוא צרי ומזור לחולי הרע' הזאת למען ירצה ה' לזכות אותנו בתשוב' ולא נהי' בגדר מחטיא חבירו וזאת עצה היעוצה עצה נמרצה כי אמרו כל המזכה את חבירו אין חטא בא לידו שלא יהיה תלמידו בג"ע והוא בגיהנם ולכן נתחכם למאוד לזכות חברינו ולהוכיחו ולהציל מתוהו דרך לא טוב וא"כ הרי אנו בגדר אין חטא בא לידינו והרי כאן שני סברות זה מול זה מחטיא את חבירו ומזכה את חבירו ומדה טובה מרובה ממדת פורענית וא"כ ירצה ה' לזכות אותנו ולכן חובה על כולם לראות בכל התאמצות לזכות חבירו וזהו הטעם שאני תמיד מוכיח לרבים שובו אל ה' ואני יודע כי צוחקים עלי רבים ואני רואה נגעי ומכאובי כי במה אזכה לתשובה אשר רבים חללים הפלתי במכשולי כנ"ל ואיך אשוב לפני ה' אם לא במזכה לרבים בתוכחה ובתשובה וממני ילמדו כל איש ישראל כאשר דרשתי פעמי' רבות כי דברי אדם שאינו רב ופרנס הדור בהוכיחו לחבירו ועמיתו יותר מועילים ונשמעים מדברי איש כערכו ואם ירכבו שנים בדרך ויאמר אחד לחבירו אחי עד מתי נבלה זמן בדרך ונעסוק בחיי עולם עובר ונעזוב חיי עול' נצחי קומה ונספוק עצמנו במועט ולכו נשובה לקהלתינו לעסוק בתורה ובמע"ט בקהלתינו ודאי שיותר יהי' דברי' כאלה נכנסי' באזניו מאלף תוכחות שלי וכן הכל אדם שמוכיח לבני ביתו ואשתו ובניו יותר פועל מכל המוכיחי' וכן כולם עיקר תוכחה הנשמעת נמסר לאנשים המורגלים עם רעיהם ועוסקים תמיד עמהם להם הכח להחזיר רע לטוב כאשר כח במים לעשות רושם באבן כאשר יטיף עליו תמיד טיף טיף כן כח באיש להוציא יקר מזולל כאשר ישקוד תמיד בתוכחתו ודברו אליו יום יום וזהו לא שייך רק בחבורים השכיחים תמיד זא"ז ובעל בית עם בני ביתו והוא הוא הדבר אשר אמרתי כבר כי ירבעם בן נבט החטיא רבים למאוד בעונו הגדול ואיך אפשר לזכות לרבים בתשובתו אמנם בזו יזכה רבים כי ברואם כי הועיל' התשוב' אפי' לירבעם ב"נ שהכעיס פני קונו למאוד ומ"מ ריחם ה' וקיבל תשובתו ממנו ילמדו כל רשעים לשוב בתשובה ויהי' ע"י תשובתו זכות לרבים החוטאים לבל יהיו מתייאשים מתשובה אף שעברו עבירות רבות קלות וחמורות יראה שמועיל תשובה וירבעם ב"נ יוכיח וא"כ ע"י תשובתו יהי' תיקון וזכות לרבים ליתן פתח תקוה לשבים והרי זה מזכה מול שמקדם הי' מחטיא רבים אך כבר אמרו כי דוד הורה לב"ת ואם כן אין כאן ע"י תשובות ירבעם יותר זכות להחוטאים כי כבר נלמד מדוד ע"ה וזהו אם חטא דוד שקול כמו ירבעם אבל אם חטא ירבעם יותר חמור אם כן עדיין חטא ירבעם להורות בתשובה צריך וצריך כי יאמרו על חטא קטן מועיל תשובה ולא על עון חמור כזה והנה כבר נודע כי כל מקום שבע"ת עומדים אין צדיקים גמורים יכולים לעמוד כי עונות נעשה לו כזכיות וא"כ רבו כחול צדקותיו וגם אמרו כי היותו מוטבע בכור הברזל ובסטרא מסאבא ומ"מ מכיר קונו ושב לו זהו יותר נחמד בעיני ה' מצדיק שהוא בהיכלא דמלכא ונוח לו לעבוד מלכא קדישא משא"כ ב"ת האומר מבטן שאול שועתי וא"כ כל שחטאו גדול ושב בתשוב' יותר חשוב כי יותר העון נעשה לזכות כי היה יותר בעמק מתהום ולפ"ז אם דוד וירבעם שניהם הם בעלי תשובה גמורים מי שעונו ביותר אף הוא חשיב ביותר בעשותו תשובה לה' וזהו כוונת ירבעם דהוא נסתפק אם יוכל להשיב לה' כי המחטיא רבים אין מספיקים וכו' ואי דלעומת זה יזכה רבים במורה חטאים דרך לתשובה דבר זה כבר נודע מתשובת דוד ולכך שאל מי בראש דבשלמא אי ירבעם בראש ש"מ דהוא יותר ב"ת מדוד ש"מ דחטאו גדול יותר אף הוא בתשובתו מעלתו יותר גדול הואיל שהוא בראש וא"כ שפיר מזכה רבים להורות בתשובה אפילו על חטא גדול למאוד ואם כן יהי' בגדר מזכה רבים ויש רפואה למכתו אבל אם דוד ילך בראש ש"מ דעון שלו יותר גדול ואף בשובו הוא במעלה עליונה וא"כ אין כחן אצלו זכות רבים להורות תשובה כי כבר נשמע מדוד וא"כ הוא שהחטיא רבים אין מספיקין לו לתשובה שלא יהי' הוא בג"ע וחבירו בגיהנם ואמר אם כן לא בעינא כי א"א לשוב וא"ש ולכן אנשי לבב שמעו ותחי בעוד רוח חיוני באפינו עוד זמן להשיב לה' בכל לבב ובפרט בימים אלו ימי תשובה והעיקר התשובה להסיר מדות המגונות המעכבים תשובה ואמרו עבירות שבין אדם לחבירו אין יה"כ מכפר ואין הכונה רק על גזל מחבירו וריבית ואונאת ממון והשגת גבול ומסירות על חבירו אף גם שנאת חבירו אונאת דברים דברי קלון על חבירו לה"ר מכנה שם לחבירו מוציא לעז ודבה על חבירו מתכבד בקלון חבירו מלבין פני חבירו לוצץ בחבירו החטיאו לחבירו שהוא יותר מאלו הרגו וכהנה דברים הכל בכלל דברים שבין איש לחבירו שאין יה"כ מכפר ולכן אוי לנו מיום הדין ויום תוכחה כי דברים האלה מצוי בינינו לרוב ממש מבלי שים אל לב להשיב לה' עליו כאלו אין פשע כלל וביה"כ אם יעשה א' דבר מה שיש להתלוצץ עליו הלא כל היום הוא מנגינתם ובוטה כמדקרת חרב לדבר דבר הנוגע לחבירו בגילה קלונו וחרב פיפיות בלשונם אוי לנו מה נענה ליום פקידה ימים אלו ימי להשיב לה' אבל הם ימי דין:
<b>ואמרו</b> במדרש אמרו מ"ה לפני הקב"ה אימת ר"ה ואימת יה"כ אמר הקב"ה אני ואתם נרד לישראל למטה וי"ל מה זו השאלה או התשובה אבל יש להבין במה שאמרו כי השטן אין לו רשות ביה"כ לקטרג כי השטן בגימ' שס"ד ויה"כ אינו בכלל ומקשי' הא אנו מונים ללבנה ושנותינו רק שנ"ה או שנ"ד וא"כ נפיש יו"ד ימים אבל הענין בזה בכמה בחינות כי באמת נודע כי המ"ם ונו"ן מתחלפים כדמצינו מגרשיהם מגרשיהן ובכתובים נאמר שטן אבל בתורה נאמר וישטום עשו ליעקב כי הוא השטן באמת והוא עשו ונאמר שטם במ"ם והוא שנות לבנה ותבין ותדע כי כבר גזרו חכמי דקדוק כי אותיו' מ"ן מתחלפים והם יוצאים מהאף והוא כי כביכול ה' נקרא ארך אפים תרין אף כמאמרם ארך אף לצדיקי' וארך אף לרשעים והן מרומזי' בתרין נוקבא דחוטמא כביכול ימין לצדיקים ושמאל לרשעים ומהן אותיות מ"ן שמתחלפים כי יש לצדיקי' שמגיע אליהם כמעשה רשעים וכן להיפוך והוא מ' של צדיקים כי הוא למרבה המשר' המ"ם סתומה והוא המ"ם של מלכותך מלכו' כל עולמים והם ישראל ולכך ניתן התורה במ' יום והם מ' יום מן אלול עד יה"כ שאז האריך ה' אפו ויאמר סלחתי כדבריך ולכך אצלינו השטם במ"ם וישטום ולכך אנו מונים ללבנה שהוא רק השטם במ"ם אמנם ארך אף לרשעי' הוא הנו"ן מחוטם וארך אף לרשעים ולכך לא נאמר נו"ן באשרי ולכך בהמבטא נודע כי נו"ן מורה על קטנות ונוקביה להיות מדת הדין ולרשעים והוא מפלתו וכו' דכתיב נפלה בתולת בת ישראל וזהו היא נו"ן כפופה אמנם הקב"ה פושט ברב רחמיו הרשעים שהם כפופים ועקומים בעבירות וזהו נו"ן פשוטה כי כביכול ידו פשוטה לקבל שבים ולכך ימינו מאריך ופושט כפיפתם ועושה מנו"ן כפוף נו"ן פשוט וזהו מאריך אף כי מאריך נ' כפופה לנו"ן פשוטה ולכך באומות העולם שהם מונים לחמה נו"ן במקום מ"ם ולכך נקרא השטן בנו"ן והוא באמת שס"ה כמנין שלהם אבל אצלינו רק השט"ם כי אצלינו הכל בחינות מ"ם והן מ"ן היוצאים מחוטמא ארך אפים כביכול ולכך בין פסח לעצרת טרם שקיבלו התורה הי' ימי דין לישראל כנודע וצריכים לטהר והן תספרו חמשים יום וימי ספירה עלול לדין וקטרוג בעו"ה אבל מאלול עד יה"כ הם מ"ם ארבעים יום של רחמים ואם זה אמת ונכון תדע ג"כ במה שאמרו עמי זכור נא מה יעץ בלעם בן בעור וכו' למען דעת צדקת ה' שלא כעסתי בימים הללו שאלמלא כעסתי וכו' וי"ל כיון שהקב"ה חוק שם מתחלת הבריאה להיות זועם בכל יום וכך טוב וכשר לפניו לצורך הנהגת הברואים איך שינה סדר החוק מימות עולה בשביל טיפש כזה בלעם הרשע במכה אחת וחולי קטנה שנפל לא היה יכול לדבר ונטרפה לו שעה שלא היה יכול לדבר ולקלל כמזימתו הרעה ולא בשביל כך ישנה נימוס עולם שבחכמה יסד ארץ בל הענין כך שיש להבין הלא כל יו"ד ימים מר"ה ועד יה"כ הם ימי דין כנודע ואיך הם מסוגלים לצעק' ותשובה ורחמים יותר מכל ימי השנה אבל הענין כך דהקב"ה דן ג' שעות ביום וג' שעות עוסק בתורה ואמרינן שם בע"ז דאף אלו ג' שעות שעוסק בתורה נקרא ימי דין דתורה כתיב ביה אמת ואין הקב"ה עושה לפנים משורת הדין וא"כ כשנגמר זמן הדין אף הדין נגמר ואח"כ קשה הצעקה כי כבר עברו החיתום וגזר דין וקודם לזה עת דין אמנם ביו"ד ימים הללו אין הדין נגמר בששה שעות כלל כי מן התחלת ר"ה עד סוף יה"כ הכל בדין בלי הפסק וחיתום כלל ולכך אמרו בינונים תלוים ועומדים כי הכל בדין תלוי בלי גמר וחיתום כלל ולכך יפה אז צעקה כי עדיין לא נגמר הדין כלל והכל תלוי ברפיון וידוע מחוק ונימוס הדין כי אין לדיין כלל לכעוס על שום בעל דין תוך משא ומתן של דין שלא יסתמו טענות של בע"ד וגם אולי מתוך כעס יצא משפט מעוקל כאמרם בא לכלל כעס וכו' אבל לאחר ג"ד אז יכול הדיין לקנטר לבע"ד העושה עול ולכעוס עליו באף וחימה כראוי וכן כביכול המלך המשפט עושה הכל כעובדא דלתתא למען ילמדו דיינים ממנו לעשות משפט צדק ולכך באז עסקו בדין כביכול אף כי רבו עונות כחול לא יכעוס כלל ומאריך אפו והוא תהלתו למען ישפט צדק ולא עולתה בו אבל לאחר גמר דין שאז כלה ונחרצ' אז זועם על עוברי רצונו עלה עשן באפו ואש מפיו תאכל ולפ"ז בכל ימים שיש בהם גמר דין אז זועם ה' אבל ביו"ד ימים אלו שאין גמר דין כלל אף הקב"ה אינו כועס כלל כנימוס היושר מבלי לכעוס באמצע הדין ולכך בימים אלו אין כעס כלל בפמליא של מעלה ולכך ימים אלו ימי חפץ וימי רצון לה' אף כי הם ימי דין והנה ידוע במדרש כי מלחמות סיחון ועוג היה בימי אלול ואח"כ הי' מעשה בלעם ובלק והיה מחכמת ה' וחסדו שהזדמן לבלעם כשבא לקלל בימים אלו בין כסא לעשור והוא חשב כי ימים אלו עלולים לעורר דין היותם ימי דין ונכזבה תוחלתו שבימים אלו לא זעם ה' ולריק יגע והיה סופו שדיבר טוב על ישראל כמו שטן ביה"כ אשר תהלות ישראל יספר וזהו כוונת הגמ' שעשה חסד עמנו שלא כעס היינו שזימן ענין בלק ובלעם בימים אלו לא מוקדם ולא מאוחר שכועס בהן ה' רק בימים שאין בהם כעס והנה מזו תבין כי כבר כתבנו כי אין רשות למסטין לקטרג כלל רק בעת הדין כאשר החל הדין אז רשות לתבוע דין על בני אינשא ולפ"ז בכל יום הדין נמשך רק ו' שעות ג' דדין וג' דתורה כנ"ל אז רשות לקטרג אבל אח"כ דהולך לפנים מש"ה ואינו עוסק בדין אין לו רשו' לקטרג ומזה הטעם אמרו דאליהו לא נענה אלא בתפלת מנחה וכן דוד כאשר הי' מגפה נענה בעת מנחה כי המגפה היה מבוקר עד אחר חצות כי אז רשות לקטרג אבל אח"כ אין לו לשטן רשות כלל לקטרג אך זהו כל השנה אבל בימים הנ"ל יו"ד ימים הדין כל היום אף השטן יש לו רשות לקטרג כל היום בבוקר ובערב בלי הפסק וא"כ כל יום ויום מימים אלו השטן לשנים יחשב כי בכל יום אינו מקטרג רק חצי יום ובימים אלו כל היום וא"כ הרי הן משלימים יו"ד ימים הנוסף ימי חמה על לבנה ובי"כ לעת נעילה אז אין לו רשות להשטין כי כבר כלו כל השס"ד ימים ואז נחתמו ישראל לטובה ולברכה וחיים ושלום וא"ש והנה לא זו שבימים אלו כל הימים ימי דין אף גם כל ר"ח הם ימי דין כל היום אבל לא לבני אדם כי אם לצבא מרום להם ר"ח יום דין כי הם קטרגו מה אנוש כי תזכרנו ואין בן אדם כדאי שיהיה נהנה משני מאורות חמה ולבנה שולטים כאחד ולקטרוגתם נתמעט הלבנה וחשך אורה למאוד ולכך בכל ר"ח מחמת קטרוג לבנה כידוע בגמ' הוא יום דין על צבא מרום ולכך חייבים אנו להביא חטאות לה' היינו לכפרת פמליא של מעלה ואמרו הביאו עלי הרצון פמליא שלו שהם בכלל שהם שוכנים אתו ושם ה' בקרבם ועל שמו יקרא כנודע ואם כן הם י"א ר"ח מלבד ר"ה שהוא יום הדין הכולל ולכן לא נזכר בר"ה חטאת ר"ח כמ"ש התוס' כי אז אינה כפרה על מ"ה רק הכפרה צורך לנו כי אנו נדונים ודי להפקיע עצמינו וא"כ י"א ר"ח שהם כל היום יום דין בזו ג"כ היום יחשב לכפל וא"כ בי"א חדשים נשלם י"א יום שהחמה יתירה על הלבנה ולפ"ז בראש השנה נשלם שס"ד ימים כי חשב י"א ר"ח לשני ימים הרי נשלם כל שנה קודם ר"ה שס"ד ור"ה יום שס"ה דלית ליה רשות להסטין ועל צבא מרום אין לשטן בר"ה רשות להשטין ואז נגמר חתימ' שלהם אבל למטה שאין ר"ח יום דין אם כן לא נשלמו שס"ד יום בר"ה רק עד יה"כ שאז יו"ד ימים לעשרים נחשבים וביה"כ אז יום שס"ה אשר אין רשות למסטין ולכך אצלנו יה"כ מופלג מר"ה עשרה ימים כנ"ל וזהו כונת המדרש דמ"ה שאלו אימת ר"ה ואימת י"כ כי אצלם יה"כ חל בחדא בר"ה כי אז כבר נשלמו על ידי ר"ח יום כנ"ל והשיב הקב"ה אנו נרד למטה כי למטה אינה נשלם עד יה"כ כי יו"ד ימים נחשבים לכפל והם משלימין כנ"ל וא"ש:
<b>והנה</b> עוד יש הענין להבין כי מצינו לפעמים אותיות פשוטות מהמנצפ"ך משמשות ענין מרובה והם אחר כל אותיות ך' ח"ק מ"ם ת"ר נו"ן ת"ש וכן כולם ולפעמים אינם משמשים רק מספר קטן כמו אותיות כפופים והוא כי למעלה הם במספר מרובה ולמטה במספר מועט ולכך קודם דור המבול היה חייהם מן מנצפ"ך דלמעלה כדכתיב ותשת עלי כפך שמן אותיות אלו חיי אדם וחיו זמן רב עד אלף שנים אבל אח"כ היה חייהם מן מנצפ"ך דלמטה שהוא מספר קטן ולכך נאמר לא ידון רוחי באדם להאריך ימיו רק יהיה ימיו ק"ך שנים כמנין כפך וך' פשוטה ג"כ רק עשרים במספר כמו כ"ף כפופה ובכתבי האר"י האריך בזה למאוד וא"כ אם נחשב במספר למעלה א"כ אין עול' השט"ן שס"ד כי נו"ן פשוטה מורה לבד על ת"ש ימים אבל למטה דהוא במספר קטן אז שפיר מורה על שס"ד ימים ולכך מ"ה בחשבם כי נו"ן מורה על מספר מרובה שאלו אימת ר"ה ואימת יה"כ כי מה יש ליה"כ על ר"ה דאי משום דאין רשות לשטן לקטרג הלא כפי חשבון שמו יכול לקטרג יותר מאלף יום וע"ז השיב הקב"ה נרד למטה כי למטה הוא רק בחשבון קטן ואז מכוון החשבון כי ביה"כ לית ליה רשות לקטרג ולכן ממני תלמדו אחיי ובניי גודל יקר מעלת ימים אלו ולא תחשבו לנקלה והכל נעשו ברצון ומכוון מבורא לטובת ישראל כי חפץ צדק הוא וחושב מחשבות לטובת ישראל בכל צד ופרט ואיך בעו"ה נבלה זמן בתוהו אלהים חשבו לטובה לתת לנו ימים אלו למחיה ולתקן הקלקלה ואיך נחשב לרעה אשר ח"ו יעברו ימים אלו בלי תשובה וכבר אמרתי הטוב ונכון לקבל על עצמינו גדרים לשמור ולעשות כל השנה ולא סגי בימים אלו לבד ועל כל פנים טוב מאוד להיות זריז וחרד בדבר ה' בימים אלו וזהו כוונת הפסוק בסוכות תשבו שבעת ימים כל האזרח בישראל ישבו בסוכות כי כבר נודע בגמרא ביום סוכות אז נגמר החתימה ומה שלא נזכר בתורה מזה רמז הוא כי תמיד בין כתיבה והחתימה יו"ד ימים שהם יו"ד מדרגות הקדוש' יו"ד מאמרות יו"ד דברות עשר קדושות עשר ספירות וכהנ' הכל עשר וכבר נודע כי יו"ד היא קטנה והוא שחור ולית בי' מן הנייר כלום כי הוא נקודת דיו בעלמא ולכך ישראל שהם יו"ד הם שחור בגלות שהם סובלים יסורים והם כלבנה כאשר מכוס' ואינם נהנים מאור החמה היא שחורה וכך הם סובלים יסורין ומרעין והם שחור מבלי נייר לבן והוא שחורה והוא כסוי לבנה אבל ונאוה כי לע"ל הצעיר יהיה לאל"ף כי יהיה מן יו"ד אל"ף שיש בו לובן הרבה ואז הלבנה יאיר מהחמה וזהו ונאוה ובאמת יו"ד ג"כ בעשירית אחד אבל הוא אחד בריבוי ואל"ף אחד באחדות גמור וכשאנו בבחינות אל"ף שהוא יותר באחדות מן יו"ד שהוא אחדות ברבוי אנו חביבים לפני מקום ולכך נאמר לא מרובכם מכל העמים חשק השם בכם כי אתם המעט והיינו כי יותר חביבים גבי מקום כשאנו באל"ף מביו"ד ולכך במעט חשק ה' ויו"ד ימים הם ימי סיגוף ועינוי נפש ושחורה אני אבל בי"כ אז אנו חוזרים לאל"ף ולכך נקרא י"הכ במדרש יום אחד כי הוא אלף ודרשינן במדרש שחורה אני בר"ה שהם יו"ד ימי תשובה וראש השנה ראש לכולם ונאוה בי"הכ כנ"ל ולכך ר"ה שהוא שחורה הוא בכסא ליום חגינו וכל יו"ד ימי תשובה אין מקדשין הלבנה אבל מוצאי יוה"כ ונאוה ולכך נהנים מזיו הלבנה ומקדשין אותה וזהו הכל לצדיקים שהכתיבה בר"ה וחתימה ביה"כ במושלם היו"ד ולהיות כי יו"ד כפל דהיינו י' עשר ו' ד' עשר וכן עשרת ימי תשובה כפלים כהנ"ל שהם נחשבים לעשרים יום כנ"ל והוא יו"ד באמת וזהו ענין שופר כי עצמותו של שופר הוא מורה בדמותו וצלמו על וי"ו שהוא וי"ו גמור ואות וי"ו יש לו ג' אופנים בכתיבה א' וא"ו הוא א' באמצע המחברן באמת בחבור גמור להיות א' אחדות ולכך וא"ו בגי' אחד שהוא אחדות גמור והא תקיעה פשוטה כי אין פשוט כאחדות המוחלט וכן נכתב ו"ו בשני ווי"ן בלי חיבור והוא פירוד גמור כי אין דבר מחברן ולכך ו"ו בגי' י"ב כי י"ב המה הכל בפירוד עולם המזלות שהוא עולם הפירוד בלי חיבור והוא שברים דיש הבדל ופירוד בין תקיעות והן שני ווי"ן שהם נפרדים אמנם יש וי"ו שחיבר ביו"ד אבל אינו חיבור כ"כ כמו באל"ף כהנ"ל וגם יו"ד מורה על עוני ויסורים כמש"ל שחורה אני ולכך היא תרועה והוא גנוחי גנח וילולי יליל והנה בינונים אין נכתבים כלל בר"ה וביה"כ נכתבים וחתימה שלהם יו"ד ימים אח"כ כמש"ל שצריך יו"ד הפרש וזהו סוף כ' לתשרי שהוא ליל ה"ר ולכך לא נכתב בתור' כי תורה בכללה לצדיקים וכשרים נאמר' שהחתימה שלהם ביוה"כ והבן:
<b>והנה</b> יעצה לנו התורה בסוכות שהוא סוף ימי תשובה לקבל על עצמו גלות ולהיות כל עולם נחשב בעינו כתוהו וכצל ולכך אמרו צא מדירת קבע ושב בדירת עראי להורות כי גרים אנחנו עלי ארץ מבלי קבע וימינו כצל שבין לילה הי' ובין לילה אבד רוח נושב ואיננו ומה יתרון לו לאדם בכל עמלו שיעמול תחת השמש וכל ימיו יהי' עינו למעלה לשוכן שמימה באמרם שיש לעשות סכך בענין שהכוכבים נראים מתוכו בהיר ויהי' לבו לשמים ואולי יחוס הקב"ה על נכה לבב ועני היודע מצב שפלותו וכי כל שבתו בארץ מעט ורע כל היום מי גבר ימלט מפגעי ונגעי זמן ותמורת הימים וא"כ הקב"ה חומל דל ויתנחם על עפר ואפר וזה עצה העמוק' לעשות בז' ימי סוכות כי אז הדין עדיין מתוח ותלוי עד שמיני עצרת שיש לנו לשמוח ובטוחים אנו בחסד ה' שיצא לצדק דיננו הנה עצה זו על ז' ימי החג אבל האיש הירא וחרד לדברו של מלך מלכו של עולם לא יהי' לו סוכה זו לבד בחג הסוכות כי אם כל השנה יהי' לו הכל לדירת עראי וילון בצל סוכה ויצא מדירת קבע ויהי' הכל בעינו כגר וכאורח בעלמא ויביט כוכבי שמים לשים בה' מבטחו מבלי לבנות בתים באבנים משכיות וחדרי מלכים ברצפת בהט ושש וכדומה מתענוגי בני אדם להרחיב דעתו ובזה יבא לידי מותרות וחמדת נשים ושאר חמדת ממון עם איסור והיתר ואפי' ללסטם בריות אפס יהי' כפי צורך ארמונו והיכלו ובזה יתגאה וירום לבבו ויתנשא וישכח אלוה עושהו מה נעים ונחמד היה צוואת יונדב בן רכב שצוה לבניו לבלי בנות בתים כ"א באהלים ישבו דירת עראי פעם כה ופעם כה וכן עשו אבותינו אי"ו היו שוכני אהלים והוא שהאריך ימיהם כי לא חרדו לפגעי אש שישרוף ארמונם ולא פחדו לקול אויב ורעב ומגפה כי מהר נתקו חבלי אוהלים ויתידות משכנותם ויתהלכו מעם לעם וע"ז אמר בלעם בראותם במדבר שוכני אוהלים מה טובו אוהליך יעקב אהלך דייקא שאנו רק שוכני אהלים כאהלי קדר ואז כיריעות שלמה ואז טוב לנו בזה ובבא אבל כאשר נחנו שוכני בתי חומר גויל וגזית אבן מקיר תזעק להעיד בנו כי נגע נראה לנו בבית החמס והגאו' וחמדה ותאוה שמה הרגיע' לילית שמה מצאה מנוח תשלח חיצים ותפיץ אותם ובפרטות הבונות בית בלי משפט ומסיגי גבול דלים וע"ז נאמר שבתיהם קברם ירדו שאול בעו"ה וראו כבוד ה' שהי' שכן באוהל משכן עשוים קרשים ויריעות התמיד הענין במדבר ובביאת לארץ כי התהלך מאהל לאהל מדבר גלגל שילה נוב וגבעון ת"פ שנה ומקדש שלמה שהי' בנוי בבנין אבנים יקרות לא התמיד רק ת"י שנה והי' לשריפת אש בעו"ה ובית שני נחרב כמה פעמים בימי יונים והורדוס חזר ובנאו ועכ"ז לא התמיד יותר מת"ך שנה וזהו שרמז הפסוק בסוכות תשבו ז' ימים זהו הכלל שזה ודאי להמלט מהדין אבל האזרח דהיינו צדיקי ישראל הנקראים אזרחים ע"ש אברהם אבינו הנקרא אזרחי מעבר הנהר ישבו בסוכ' תמיד מבלי הפסק ומבלי זמן כלל כי אם תמיד ישבו בסוכות מבלי מניעה כלל ותמיד יהי' כל העולם אצלם לדירת עראי כנ"ל ומה טוב לנו כי נשמור כן אמנם יש בסוכה רמז ג"כ על התורה כי היא צלא דמהימנותא והיא התורה הנקראת צלא דמהימנותא וע"ז צווח שלמה בצלו חמדתי וישבתי והוא צל מורה וצ' סיכה ובזה יש אדם לישב וללמוד תורה בסוכה לא להרבות משתה ברעי' תערובות אנשים ונשים בחורים ובתולות חתן וכלה בדברי עגובים וליצנות והרהור עבירה אוי לאזנים שכך שומעות ועינים שכך רואות לעשות בצל סוכה צלא דמהימנותא צל רע וצל שדים ומלאכי חבלה שעירים ירקדו בסוכה והיא סוכת גנב"ך שאין יוצא כי סוכה עשוי לענן ה' יומם על הסיכה ואף שאין נראה מ"מ ברור ואמת מי שיושבים בסוכה לשמה ועוסקים בתורה ושמחים בחג ומצוה ושמחת מועדות שענן ה' חופף למעלה מעלה עין ראתה ותאשרונו אבל מי שעוסק בסוכה בדבר לצון וחטא ופשע מעביר הענן ונעשה ענן בקר ועבי' דשוא של ס"א וע"ז נאמר כלה ענן וילך אבל עיקר סוכה היא התורה ואמרו בגמ' המוליך שעיר המשתלח היה יו"ד סוכות מן ירושלים לצוק וענין סוכות תבין בשנקדי' מהבין מה ענין שני שעירי יה"כ שאמרו חז"ל כי היו שניהם שוים במראה ובקומה והי' הגורל מי לה' ומי לעזאזל דיש לתמוה חברותא כלפי שמיא טמא וטהור יחדיו יאכלו מה זה לזה:
<b>אבל</b> תבין בשנקדים להבין דברי הגמרא דיומא דאמרו דאנשי כנה"ג צעקו בקול על יצרא דעכו"ם והיינו האי דאחריב ביתינו וגלינו מארצנו ועדיין מרקד בנו וכו' ויתבו בתענית ג' ימים ונפל פתקא מרקיע דכתב ביה אמת אמרו הא חותמו של הקב"ה ונפיק עמודא דנורא מבית קדשי קדשים אמר הנביא היינו הוא תפסוהו נשמט מיניה מזי' ורמי קלא נזדעזע א"י אמרו דלמא ח"ו מרחמי לי' מן שמיא נתנוהו בדודא דאברא דלשאוב קלי' ביקשו רחמי' איצרא דעבירה ויהיב לי' נמי כדחזי' דמצריך לברייתא נקרוהו לעיניה כי היכי דלא נגרי בקריבותי' עכ"ל והמאמר הזה תמוה מאוד מלבד כי רוב המחקרי' וחכמים העלו כי היצה"ר אין דבר חוץ לגוף רק הוא כח הגוף וחלק חומרי ורע שבו וא"כ מה זו תפיסה אף אם א"א דהוא מלאך רע עומד בפ"ע מסית ומדיח מ"מ במלאך שהיא ענין רוחני לא יצוייר בו תפיסה ואחיזה ולא יעצרוהו הגשם העכור ואם בית גזית ואבני שיש לא יעצרוהו לעבור בתוכו והוא בהיכל המלך וסגני' אך יעצרוהו כלי איפה מכוסה בעופרת ואבר ויותר תמוה דלמה נפל בפתק' אמת אם שהוא חותמו של ה' מ"מ לא נזכר בו אם יהי' מקום לבקשתם או לא וכל מעשה ה' אמת אף שברא יצה"ר אין בו עול וגם מה שאמרו דנפק נירא מבית ק"ק דבר זה תמוה וכי יש משכן ס"ם אבי אבות הטומא' במקום קודש קדשים מקום אשר נאמר עליו וכל אדם לא יהי' באוהל אפילו מ"ה שנאמר בו דמות פניהם כפני אדם ואיך יהי' שם שריית משכן הס"ס וערל וטמא לא יבוא הבית פנימה אל הקודש ומה שאמרו דשמטיה לשעריה הוא תמוה דודאי הוא רוחני ואמרו דהי' דמות כאש ואיך נשמט מיניה שער ראשו ומה זה דהי' כ"כ הצווח' עד שנאמר דהלך מת' פרסה לת' פרסה וכי בשביל השמטת שער אחד יהיה כ"כ צווחה ואם נאמר כן לא יובן מה דחששו דמרחמי לי' מן שמיא וח"ו דה' ירחם את רשעים והלא אמרו על שאול דחס על הריגת עמלקים הטף והצאן ויצא קול אל תצדק הרבה כי אסור לרחם על רשעים וע"ז נאמר ה' קנוא ונוקם לצרים וח"ו דירחם על הצורר הזה דאיבד בית ה' וטובי העם נתח כתף וירך ואם יראו בכך מה זו התרופה לשים אותו באיפה ולכסות פומי' באבר ואין זה מטבע עופרת כלל שיהיה סגולה לבל ישמע קול הצועק בקרבו בקול ענות גבורה ואם ישנו בטבע וכי ח"ו יהיה זה מועיל לבל ישמע ה' קולו הלא מבטן שאול שועתי אמר יונה והדבר תמוה למאוד וביותר יש לתמוה במה שאמרו בהא דנקרו לעיני' של יצרא דעבירה דלא מגרי בקרובי' דלמה ואם עינו כהות מלהביט ולמה יכוון להסית דווקא באשה זרה ולא בקרובי' הלא מסיח כסומא בארובה ולא יודע איך ומה ואפשר שיזדמן שלא יסית באשה זרה רק בקרובי' כאחד הממשש כעור באפילה ובאמת מאמר זה זר למאד בפשט הגמ' עד שא"ה חברו בזה ספרים לצחוק ראה ה' והביטה כי הייתי זוללה:
<b>אבל</b> מה שנרא' בדרך הפשט הוא כך כי יצרא דעכו"ם בא מחמ' טעות בענין המדע וחכמה כמו שכתב הרמב"ם כי בדור אנוש טעו והוא מחמ' חסרון חכמה ומדע טעו ואמרו כי ה' לרב ערך יקרתו חלק ממשלה לכוכבים ומשטרי השמים וכהנה יתר דרכי הבלי עכו"ם ומינות הוא הכל מפאת חסרון חכמה ושטות שרחוק בעיניהם להאמין בסבה ראשונה וכדומה דברים אמיתים שה' ינבא בני אדם וכהנה דברים אמיתים אמונה אמיתית עד שלבסוף רוב חכמי מחקר אמרו עולם קדמון וכמנהגו נוהג ובירה בלי מנהיג ואם יתפלל איש או לא יתפלל הכל כחדא יחשב סוף דבר עבירה גוררת עבירה כל א' בודה מלבו דרך ישר בעינו לדבר דברים ברומו של עולם זה אומר כך וזה אומר כך והכל גורם שני דברים אחת רעות רוח דנקטו לומר שהם ישיגו ענין מהות בורא וסדר בריאת שמים וארץ וטיב הנהגתו ומה שא"א להשיג בשכלם המזוהם ושכל עכור חומרו יכחישו ויגזרו ויאמרו לא כי אין לנו אלא מה שהשכל שלנו גוזר כי הוא האומר נגיד ומצוה לאדם ומורה לו לדרך ומי חכם ולא יאמר כי זהו הוא גסות רוח שאין כמוהו שאדם הקרוץ מהחומר נבזה טפה סרוחה עלול למקרי' משתני' לפגעי זמן מוכנע למזג איכות ומקרי יסודות קשור במקרי הזמן אשר לפי הכל השכל משתנה מיום ליום היום יאמר על מר מתוק ולמחר ההיפוך יאמר שכלי שלם להכריע בענין אלוה אשר טבע כוכב א' נבוכה לא יוכל להשיג על בוריה אם הוא אור אש או גשם חמישי אפילו בחכמת לימודית שיש לנו מופתים חותכים מצויירים בחרט אנוש כמה חכמים טעו ועשו מופתי' מזוייפי' ובנו שרשם על קו תוהו ומה נאמר בדברים נשגבי' כאלה אך כל זה נסתעף מן ביטול תורה זאת התורה אשר שם משה לבני ישראל כי ההוגים בו יראו כמה נסים ומופתים שנעשו לישראל אשר גם מתחלה היה לבבם קשה להאמין כי נשתקעו ג"כ בחכמות חיצונים מינות וכהנה עד שלרב אותות ומופתים שנעשו בפומבי ובהקהל שאין בו מהטעות ותחבולות נתברר ששקר נסך בקרבם ומזה ילמד כי אין לסמוך על שכל כלל כי מן אנוש עד מתן תורה כמה חכמי או"ה שלוים ושקטים היו והיה להם אורך ימים שהיה להם זמן לחקור ולא השיג אותם טרדה וצער ויגון כי העולם היה אז מלא ברכה ושבע ודשן ומ"מ לא השיגו אורחות חיים כמו בלעם ויתר חרטומי וחכמי מצרים כי מתת אלהים היא ליודעיו ולענוים יתן חן וממנו ילמד כי לא לחכמים ההכרע בענין אלוה ולחכמי תורה נוחלי מורשה להם תושיה וגבורה ושוא עמלו כל החוקרים בשכלם המטופש ומתורתינו ילמוד ראש הנביאים ואב לחכמים משה כמה דברים שנעלם ממנו ולא ידע עד שהוצרך לשאול או שאהרן ואלעזר בנו העמידו אותו על האמת ויושר כמו בחטאת הנשרף וכלי מדין ובזה ילמוד שאל יתהלל החכם בחכמתו וההוגה בתורת ה' ובמצותיו ימצא בו חן וכבוד וענוה ויראה כמה נעמו ועמקו מחשבת הבורא להטי' לברואיו ומה עמקו מחשבותיו ורחוק ממחשבתנו עד שאין לדמות אותנו לו בשום אופן לא להביא ראיה מידיעתינו ומחשבתינו לידיעתו ומחשבתו כמו שעשו אלו טפשים עובדי עכו"ם קדמונים כללו של דבר אין דבר המברר שכלנו להתרחק מפח יקוש וממינות כ"א תורתינו הקדושה לההוגים בה לשמה כי בו יבערו קוצים מהכרם והמאור שבו מגין לבל ימצא מקום לשטן להתעית אותנו כי נר מצוה ותורה אור והנה בבית ראשון אף כי סנהדרין ומעתיקי שמועה ותלמידים היו גדולים בתורה עד שאין ערך להם בבית שני וקטנו של ראשונים היה עב ממתני אחרונים מ"מ המוני עם בעו"ה נעדרים היו מחכמה כי היו טרודים בגפנם וכרמ' וכהנה טרדות עד אשר לא ידעו מהתורה וראה כי זמן קטן שהיו בגלות בבל שכחו שמירת שבת שהוא דיבור שלישי מיו"ד דברות ומה ידעו משאר מצות התורה וחקר נא בכתובים כי המוני עם היו משוללים מבלי ידיעת התורה למאוד וזה גרם כי נפתו לקול מתעים נביאי שקר שקמו ולמדו מן חכמי עכו"ם שביניהם ויתערבו בגוים וילמדו מפתוי דבריהם ללכת אחרי הבל עד שלבסוף נתקשה אצלם כ"כ שאטמו אזנם לשמוע בקול נביא ואפי' לומדי תורה נפחו אחריהם כי יד המלך ושרים וסגנים היו במעל זה והכל היה בגרם מיעוט לימוד תורה וזהו כוונת הפסוק על מה אבדה הארץ ויאמר ה' על עזבם את תורתי כי ודאי ידוע הארץ נאבד כי עזבו ה' והלכו אחרי אלהי נכר רק השאלה איך באו לכלל טעות ושטות כזה להחליף טוב ברע וע"ז אמר על עזבם את תורתי שלא למדו בתור' ובאו לכלל טעו' ועיקר טעות עכו"ם הוא כאשר כתבתי בשגיאות המחשבה ועומק הרהור הלב בדברים מתעים וזהו שנולד מגסות רוח לומר שכלי שלם ולי נראה להכריע וחקר אלוה אמצא וכבר נודע בכוזרי וכן במורה נבוכים ויתר מחברים כי האדם דמות בהמ"ק והלב רומז לק"ק ששם משכן הנפש החיוני שהוא ארון העדות והריאה הנושבת היא הכרובים פורשים כנפים וזהו כי הם כה"ג חשבו אולי יבואו שנית ח"ו לכלל מינות וטעות בכפירה בעיקר הדת וחקרו ומצאו כי סיבת ושורש הטעות ושאור המכאוב הוא נורא דבית ק"ק הרצון שהוא גסות רוח שהוא כמו אש בלב הנקרא ק"ק וכבר נודע כי גאוה מרומז באש העולה למאוד מעלה מעלה וזהו דחזיא נורא מבית ק"ק ואמר להם הנביא זהו הסיבה המביא לכל חולי רע כזה והרפואה לדבר כזה אחזי' להו משמים בפתקא אמת הרצון התורה דאקרי אמת כמבואר בע"ז והוא חותמו של הקב"ה כי הוא גמר כלי יוצר של הקב"ה ובו גמר פעולתו והיא אצל יתברך אמון ולכך חותמו אמת הרצון התורה וע"י התורה מתברר כל טעות הפוקרים המשנים ויודעים כי ה' אחד וכאשר יסד הפיוט אמת חותמו שרמז על התורה להודיע כי הוא אחד והורה הפתקא כי בתורה יבוטל יצה"ר דע"ז בתכליתו וממנו קמו אכה"ג ועזרא הסופר בראשם אשר נתן ללבו לכתוב תורה מדויק היטב שבל יהיה בו קמשונים ובכתב אשורית להבין ולהורות עד שאמרו ממש נתינת התורה היה ע"י כבימי משה וגם תיקן לקרות במנחה בשבת משום יושבי קרנות ופירש"י העוסקים בחול בדברים בטלים ומ"מ יעסקו בשבת בתורה וכן תיקן בב' וה' עשרה פ' כנגד עשרה בטלני' שהם בטלים ממלאכה ועוסקים בתורת ה' ואנשי כנה"ג אמרו עשו סיג לתורה והעמידו תלמידים הרבה כי כן אמרו ועשו והקימו בה"מ בכל פלך ופלך ותקנו שיהיה מלמדי תינוקות בכל עיר כמבואר בגמ' דב"ק וב"ב אשר ת"ל מאז ועד עתה אף כי עברו על ראשנו תנות צרות לא נוכל וטלטלנו מדחי לדחי באנו באש ובמים לא נשכח מאתנו תורת ה' דקדוקי סופרים ת"ל בכל יום מוסיפים אומץ בתורה ויראה אשר באמת גלל כן בכל דור עומדים עלינו להתעות אותנו מדרכי חיים לדרכי מינות ורוח פינו בתורה מכלה הכל ואש תורה שורף קש הבלים ולא יוכלו לנו ב"ה וזהו חותם אמת ובזה אתייהב יצרא דע"ז ואין רשות בידו להתעות אבל תדע כי העוסקים בתורה הם מבני פלטריא דמלכא קדישא היושבים ראשונה במלכות של עולם וא"כ צריכים מאוד להזהר ולהשמר בנפשם לבל יחטאו בדבר קל ומכ"ש בדבר חמור כי סביביו נשערה ואמרו שהקב"ה מדקדק עמהם כחוט השערה וכן הסברא נותן להיותם קרובים אל ה' וה' מתהלך בקרב מחנם כי אין להם אלא ד' אמות של הלכה וא"כ בדבר קל מטמא ח"ו מחנה שכינה וכמה מעלות בקודש ות"ח הוא בגדר קדשי קדשים כי שרי' שכינה שם ובפרט כי שארי אנשים להם אמתלא בהעדר הידיע' וזדונות כשגגות יחשב ולהיפך בת"ח הכל כמזיד יחשב כי העוסקים בתורה כל רז לא אנס להם ואיך יאמרו שוגגים נחנו תמול ולא נד וא"כ הת"ח בתורה צריך מאוד התחכמות לבל יחטא בקל ואשמם בראשם וביחוד כי מטבע לימוד התורה והחכמה שהיא כאש להכניס רמות רוח בלב הלומדים כאשר ידרוש דבר טוב יזוח דעתו כמבואר במס' אבות דר"נ דרשב"ג צידק על עצמו הדין כי כאשר דרש וכל העם שומעים ושמחים בתורתו זחה דעתו וחרץ דינו להיות נדון כעובר עבירה חמורה ע"ז כל עין תדמע מאין הפוגות מי גבר בתורה ימלט מזה וגם מטבע הלימוד להוליד כעס וריתחא דאורייתא ואף שאפשר שמותר בריתחא דאורייתא מ"מ הרוב קשה ולא ימלט ברב כעס דברי' שאינם נאותים ועיין במורה שפירש כל חטא משה בהכות הסלע שדבר בכעס ולא בנחת כראוי לאדם כמוהו ראו עד היכן מגיע וא"כ יש כאן סכנה עצומה וזהו מאמרם ברמז תיבה שמטי' למזי' הרצון שמדקדק עמהם כחוט השערה דכתיב נשערה מאוד וכו' ונזדעזע א"י כי תיכף היה דבר קל נחשב לעון גדול ומרי רב ועושה פגם גדול כנ"ל וע"ז חרדו אנשי כנה"ג למאוד כי כבר כתבנו כי בעו"ה בעלי תורה במה שהוא אדם עלול לחטא וא"כ יש לחוש שיקצוף ה' ויהי' כח לס"א להתגבר על אדם ולמשוך אותו בתוהו כנודע כי עבירה גוררת עבירה ועיקר עבירה היא עבירה ראשונה קטנה ואח"כ ממילא יצה"ר מתגבר עד שכמעט אין בו כח לקום נגדו ולכך נאמר שובה ישראל עד ה' אלהיך הרצון אף כי רבו העבירות עד ה' מ"מ יועיל התשובה כי כשלת בעונך הרצון עיקר המכשול היה עון ראשון ועי"כ נתגלגל שאר עונות ולכך התשובה צח כי עבירה גוררת עבירה ושאר עבירות המה כמעט מוכרחים ולכך חששו אנשי כנה"ג אולי יפן ה' מחמת חטא ת"ח ויהיה עבירה גוררת עבירה וזהו אמרו דלמא מרחמי' ליה ח"ו משמיא ולזאת מצאו לו תקנה כי דע כי מיני מתכות יש זהב כסף נחושת עופרת והם שורש לכל מיני מתכות וזהב רמז על התורה כי זהב אש לוהט ומ"ט שאין בו חלק לס"א כלל שהוא לשמה גמור כמו תפילין ציצית הוא כסף שהוא לבן ומלבין ישראל כשלג וכצמר והוא כלו סגל כי מ"ט המה עושים לאדם סגולה מעלה מעלה ומצות שיש בו כח נחש כגון פריה ורביה שיש בו חמוד יצרו אכילה בי"ט ושבת וכהנה יתר מצות שיש לס"א חלק בו והם נקראים נחושת כי להנחש יש חלק בו אמנם התפלה שהוא עיקר עבודה שבלב הוא הנקרא עופרת כי עופרת יש לו כובד וכן יש להתפלל מכובד ראש וכבר אמרו כי עופרת טבעו עפר ואויר ולכך בקל יהתך ויהיה נמס באש כי האויר נפרד בעפר בקל כי טבע אויר למעלה וטבע עפר למטה וכן בתפלה צריך שיתן לבו למעלה באויר ועינו למטה כעפר וכך יהיה עינו למטה כי יזכור כי רוח שהוא אויר ורוח ילך למעלה וגופו שהוא עפר ישוב אל האדמה וזהו הענין עופרת כמ"ש וכשיתפלל יחשוב כן ברוחו למעלה וגופי לארץ ואז יהיה תפלתו בהכנעה ובכובד ראש וכבר נודע כי כל הכורים לצרוף זהב וכסף שורשו עופרת כי הוא המסיר כל סיגים ובדילים ומזכזך הכל נקי ובהיר בשחקים והטעם היותו עפר יסודי ואם כן כל הסיגים נדבקים בו כי הכל היה מעפר והכל שב לעפר וכן התפלה כל החטאים ופשעים בהרהור ובמעשה שיחטא אדם ויהיה פגמים וסיגים בנשמתו כשיתפלל בהכנעה בכובד ראש ויבקש מחילה אז יסורו כל הסיגים והכל נדבקים בו בכור הזה כור לזהב וכסף ואחר התפלה יהיה זך ונקי כי הכור צורף הכל ומצרף הנשמה כי בתפלה והכנעה כל הסיגים מצורפים ובפרטות הגאוה והכעס הכל בהכנעת ושפלות התפלה ממותקן כי היא המבטלה כח הגאוה והכעס בעמדו בהכנעה ויזכור במעמדו השפל ותכלית כבגד אכלו עש וכמו שאמרו תמיד של שחר מבטל עונות הלילה ותמיד של בין ערבים עונות היום כן התפלה בשחר ובערב מצרף ככור כל העונות והסיגים וחטאים קטנים סירכא בת יומא יעברו ככור בעלמא והוא ישאר נקי כשלג ילבין למאוד וזהו מה שאמרו כי כה"ג חרדו אולי יהיו בעלי תורה פוגמים בחטאים כל שהוא וימצא השטן פ"פ לקטרג לזאת לקחו אבר ועופרת ונתנו אפומיה הרצון כי תיקנו סדר תפלה בבוקר ובערב כי קודם כה"ג לדעת הרבה פוסקים תפלה לאו דאורייתא כלל ואפי' לדעת הרמב"ם לא היו רק פעם א' ביום בלי זמן וסדר כלל וכה"ג תקנו נוסח וסדר וקביעות כראוי בבוקר ובערב וזהו עופרת כנ"ל שהם כור הזהב והכסף להסיר כל סיגים ועונות וזהו ושדי אפומא כי זהו הנמסר לפה לדבר ולהתפלל וזהו השואב קולו של מקטרג דאף כי יחטא איש לאלהים יבא התפלה בבוקר ובערב ויצרף ויטהר כל יראי ה' מהסיר כל בדיליהם ותפלה בכונה יום ביומו סותם כל פה מקטרג ומסטין ומבטל החטאים הבאים במקרה וגדר התאוה בכל אופן למאוד הועילו כה"ג ובראשם עזרא בתקנתם תורה ותפלה לבטל יצה"ר דע"ז:
<b>והנה</b> לבטל יצרא דעבירה גם כן כביר מצאה ידם בתקנת גדרים לבטלו אבל צריך לברייתא בקיום המין וישוב העולם ואמרו בב"ק כי עזר' תיקן שתהא חוגרת בסינר משום צניעות פירשו מפרשים לאו דוקא בסינר רק כל מקומות מגולים באשה תיקן שתהיה הולכת בכיסוי לבל יראה בה ערות דבר ותהא צנועה וסינר דנקט לדוגמא בעלמא וזהו ודאי בשוק ברבים ודאי דאורייתא לילך בכיסוי ובצניעות ואפילו גילוי שער דאורייתא בשוק וכמה חרדות חרד ישעיה על בנות ציון שהולכים בנטויות גרון וכדומה רק בתוך הבית לא היתה כ"כ צנועה ועזרא תיקן אפילו בבית שהולכים בלי מלבושים עליונים תהא חוגרת מ"מ סינר והיינו בבית אין דרך נשים להיות מעורבו' עם אנשים ולא היה שכיח שיהיה תערובות אנשים ונשים ואם יזדמן ודאי תלך בכל מלבושים וח"ו על בת ישראל שתלך בגלוי בשר נגד אנשים אחרים אבל נגד קרובים אביה ואחיה וכדומה אשר לבה גס בהן לפניהם א"א להזהר והם מעורבים עמה ויש לחוש להרהור והסתכלות ולכך תקן עזרא שתהא אפילו בבית צנועה למאוד שגם לקרובים לא יראה מקום תורפה ותנצל מידי הסתכלות וזהו כוונתם כי נקרו לעינים של יצרא דעבירה הרצון כי עשו תקנה למעט הסתכלות וראיה באשה והיינו בשוק א"צ לתקנתם רק דלא לתגר בקרובותיה שהם אתה בבית ועשו תקנתם הנ"ל וסימא עינו של אותו רשע בגדר ותיקון הנ"ל לילך אפילו בביתה בצניעות ואין מקום לתגר בקרובותיה ותקנה גדולה תקנו בסינר הנ"ל והוא משמרת למשמרת הקודש וא"ש ומה מאוד מתקו דברי חז"ל ויונעם לשומרי אמריהם הן בהתמדת תורה לשמה למחות אבן התועים המתעות את האדם מדרכי ה' ותורתו והן בתפלה בהכנע' כנ"ל תמידין כסדרן כי היא המצרף ומטהר כל סיגים ופגעים יום ביומו כנ"ל והעיקר בצניעות האשה הן בשוק והן בביתה בחדר משכבה לבל יראה שום גילוי שער ובשר אפילו נגד קרובים ועצמה ובשרה כי בזו ינצל ממ"ה שהוא מלא עינים להסית לאדם בראיית ערוה ואשת חיל תנצל מכל אלה ויהללוה בשערי' מעשי' הן הן דברי חז"ל בחידות ובמראה הטו לתת דוגמא לאדם כיצד יהיה נשמר מפח יקוש:
<b>ועתה</b> נשוב אל שני שעירי' כי יצה"ר דעכו"ם ויצה"ר דעבירה כל אחד נקרא שעיר כי שעירים ירקדו זובח לשעירים כי המזיקים הם שעירים והם היצה"ר ובאמת יצרא דעבירה שוה ליצרא דעכו"ם העובר זה בא לידי זה וכל הלהוט בזנות ועבירו' עצמותו כפיר' אמר בלבו בל ראה ה' וכי הסתיר פניו מזה העולם ועולם כמנהגו נוהג ובלבו דברי תורה כלא נחשב כללו של דבר יצה"ר דעביר' הוא יצה"ר דעכו"ם כי סופו לבוא לידי כך והיום כך ולמחר כך ורבים חללים הפילה וכאשר ב' שעירים הללו רומזים על ב' יצה"ר א' ע"ז והשני דעבירה לכך היו שוים בכל דבר במראה וקומה כי אין הבדל ביניהם וכמ"ש ולכך שעיר משתלח רומז על ע"ז וזהו אין בו צורך כלל ויש לשלחו רחוק רחוק למדבר מקום אשר הרגיעה הלילית אל ארץ גזרה ולדחותו ולפרקו איברים איברים רפאים בל יקומו והיות כל עניני עכו"ם תלוי בשפת ולשון מדברת גדולות וחלקות הלשון ודברי פתוי וערמה כאשר האריך בזה שלמה במשלי בנועם אמרו אשה זונה אשר מות בלשונה וארסה בין שיני' עומדת הוא מרומז על המינים כנודע ולכך היה לשון של זהורית קשור בין קרני' וכשנפל לצוק תחתיות היה מלבין להורות כי החיים והמות ביד לשון ולהיות כי מאוד הרחיקו חז"ל להתרחק מן מינות ולא ידבק בידך מאומה מן החרם כי כל העוסק בו פוגם בגוף ונפש והמהרהר בו חטא בנפשו ולכך המשלח שעיר יטמא בגדיו עד ערב כי כל הנוגע בו יטמא ולהיות כי גלות בבל היה בעבור ע"ז ולכך הבבליי' היו תולשים בשערו של המשלח השעיר ואמרו מהר וצא כי ידעו כמה חובה שנתגלגל בעבור זה שעיר שהוא יצרא דעכו"ם ולכך היו עשר סוכות כי עשר קדוש' הן ולעומת עשרה טומאות וע"ז תכלית הטומאה ולכך היו מירושלים עד צוק עשר מילין וסוכות והיה על כל מדרג' סוכה שהיא תורה שהיא מגין מפני מינות כמ"ש לעיל ותורה הוא הסוכה ולכך היה עשר סוכות כי היה למול עשרה מדרגות עשרה סוכות של תורה להגן ולכך אומרים לו הרי מים ומזון שהוא התורה כדכתי' לכו לחמו בלחמי ושתו ביין מסכתי ולכך אמרו בעירובין כי ישבו ישראל בסוכות בימי עזרא דהיינו דבטלו יצה"ר דע"ז ואמרו הדבר בסוכה כי סוכה מורה על תורה והוא המבטל יצה"ר דע"ז ולכך בימי עזרא וסייעתו שהעמידו רגל התורה על בורי' אמרו בסוכה וזהו שעיר המשתלח אבל יצה"ר דעבירה הוא אינו לשלחו לצוק ואין לדחותו בשתי ידים אבל צריך כל כחות שלו שהוא התאוה למשגל וזווג ואכילה ושתיה וכדומה מהתאו' זמנית הכל שיהיה לש"ש לקיום המין לקיום העולם ולקיום הגוף שהוא עולם הקטן ולחזק כחותיו ומזג גופו להיות בריא אולם לעמוד בהיכל המלך הוא אלהי עולם וזהו שעיר הנשחט כי צריך לחלוש כחות שלו לבל יהיה גובר בכחותיו רק להחליש כחותיו ותאות שלו ומה שנשאר מהכחות יהיה לחפצי שמים וזהו מהשעיר אשר עלה עליו הגורל לה' כי מה שהוא בו מהטוב והשארת יהיה הכל לכבוד ה' ולש"ש ולכך עלה הגורל לה' וזהו יעמד חי שהיה נשאר חי הוא לה' כדי לקיים מצותיו וכך רצונו ולכך נאמר יעמד חי לפני ה' וזהו ענין ב' שעירים ולכך עלינו החיוב למעט בתאות הזמני ועלינו לשחוט יצה"ר כי מה שנשאר בו הוא לה' וביחוד בימים האלו עלינו למעט התאוה הזמנית ולמסור כל לב ונפש לעבוד' ה' ותורתו ולעשות לזו עיקר והשא' טפל:
<b>ואמרו</b> במדרש אוי לנו מיום הדין אוי לנו מיום תוכחה בלע' לא יכול לעמוד מפני תוכחתה של אתונו שבטים לא יכלו לעמוד בתוכחתו של יוסף דכתיב ולא יכלו אחיו לענות אותו כי נבהלו מפניו אנו עאכ"ו עכ"ל וי"ל כפל ענין מיום דין ומיום תוכחה ומה ראיה זו מאתונו של בלעם ושבטים נגד יוסף ומה ענין זה לזה אבל יובן כי כבר עמד הרמב"ן בחקירה מה טיבן שלשה ימי זמן הדין כי בכל ר"ה ויה"כ אדם נידון וכן במות אדם הוא מוכרח ליתן דין וחשבון והוא יום דין גדול לפני ה' ולע"ל בתחיית המתים יהיה יום דין גדול לשפוט כל יצורים וחקר הרמב"ן במה ענין וטוב שלשה זמני דיני' הללו אם נידון בפ"א למה לי יותר אבל הענין כך דרך משל מי ששלח אחד מעבדיו לבוש בלבוש מלכות למרחקים לעסוק בעבודת המלך והעבד ההוא בבואו למרחוק וישכח ענינו ויתחבר אל הפחותים להתגאל באכיל' ושתיה וישכר והוא מתגולל בלבושי מלכות בטיט חוצות ורבב על בגדיו לא חש לעבודת המלך ופניו כתואר המלך שחורני' שזפתו השמש בהולך כל יום ויום טיול ומתעסק בכתמים וכהנה מדברים מתועבים מפסידים קלסתר פניו והוד יופי בגדיו בגדי מלכות ויגידו למלך הנה זה האיש אשר בחרת בו ושלחת אותו למרחקים הלא כל מעשיו מקולקלים כזאת וכזאת עושה ויאמר המלך לא יתכן תיכף לענשו רק צוה להכותו מכה קטנה למען יתן אל לבבו לחדול מדרך המתועב הזה וכן נעשה ותיכף צעק חדלו נא מלהכני כי מתחרט אני אשר עשיתי וישמעו וירפו לו אבל במעט ימים נשכח ממנו את אשר נדר לשמוע בקול עבדי המלך הכשרים ויכבד לבו להתחבר שנית אל הפוחזים ויוסיף להרע ולטנף גופו ומלבושיו ואמרו שנית למלך כך מעשה עבדך ויצו המלך לאסרו לבל יראה אור וידיו ורגליו נחושתים למען ייסר ויעשו כן ויצעק אנא הוציאני מן המאס' הזה למען אוכל לעבדך באמת אעזוב דרכי הרעים ויעתרו לקולו וכצאתו ועבר זמנים נשתכח מאתו הכל וישב למעשיו המקולקים ומכוערים וכשמוע המלך כן ויאמר אין עוד תקוה כי אם לקרוא לשוב לחצר המלכות ובהגיע למקום אשר המלך ועבדיו חונים ויצו המלך מבלי לבוא לפניו כי אם ראשון יכבס בגדיו וירחץ וינקה גופו מכל שמץ וכתם ונגע ומחלה ויהי סר כל מראה שחורה שיש בפניו ובגופו ולישב כמה ימים בצער וסיגוף עד תשב אליו עורו כבשרו ויהיה בגדיו לבנים ונקיים לראות פני המלך ואח"כ בשובו לראות אמר המלך הנה מפאת תואר פניך ורחיצות בגדך אתה ראוי לראות פני שנית אבל כך דרך המלך אשר יעמיד ארץ במשפט לענוש לעוברי מצותיו ומבלי שומעים בקול דבריו כי כך ראוי מפאת הדין והדת וכל אשר הי' לו מצער בארץ נכר לא היה לעונש רק למען ישוב מדרכו הרעה ולא יעשה כפי אשר זמם נעשה לו זאת למזכרת אבל לא לעונש וכן מה שהיה אח"כ לצער לנקו' גופו ולטהר שמלותיו הוא רק כדי שיהיה ראוי להיות מרואי פני המלך אבל בשביל זה אינו בגדר עונש ואח"כ ידין המלך אותו כפי פקודתו ונימוס משפטו מבלי נשוא פנים כי אין רחמים בדין וכן הדבר באדם בשלשה זמני דינים הנ"ל כי הקב"ה שלח לאדם למטה לעשות עבודתו ופקודתו והוא הלך חשכים ואין נוג' בדרכים מקולקלים ויודע הדבר להקב"ה ויצו תחל' לשלוח עליו נגעים קטנים וזהו בר"ה אשר יפקד איש איך לעשות בו ולהתרות בו שיניח מעשיו מקולקלים ואם מתחלה בבואו עליו יסורים מתחרט וישוב אל ה' ואח"כ ישכח במעט זמן וישוב לקלקולו עד שאחרון קשה מראשון ועבר עבירה ושנה הותר לו ואחר כך יוסיף ה' לדונו כפי צורך הזמן לשלח עליו נגעים וכמה דברים המעוררים אותו משינתו האולת ואין זה בגדר עונש כמו שלא יתואר לעונש איש אשר יתעלף ויכו אותו על הלחי בכל כחו ויתנו ברזל ורסן לתוך פיו לפותחו בחוזק עד שלפעמים יפול שינו ויזוב דם כי אין זה לנקמה ועונש רק לעררו ולהשיב רוחו אל נדנה כן הדבר ביסורין ועונשים הבאים לאדם בחיים חיותו הוא רק להקיץ אותו משינתו ולעורר רוח נשמתו וזהו הדין שנעשה בכל ר"ה לאדם וכאשר ראה הקב"ה שבכל זה לא נעשה שליחותו והאדם הולך בדרך לא טוב רע לא ימאוס ולא ישגיח בכל היסורים יצוה שישוב אל מקום אשר נתנו לו ויגוע וימות ובמותו נשמתו רוצה לשוב אל מקו' פני מלך עליון וא"א לשוב כי נשמתו ומלבושו כתונת עור שלו המה מלוכלכי' ומטונפים קיא צואה בלי מקום ואז נגזר עליו כמה זמן יהי' בגיהנם של אש ושל שלג ושאר עונשים כדי לטהר צואתו פגמו וכתמו ויעבור ימי טהרת נגעו כדי שיהיה ראוי לבוא להיכל קדישא וכן כמה זמן יהיה טבול בנהר דינור גיהנם העליון וכל כיוצא בזה וגם זה אין בגדר עונש אף כי נשמתו סובל צער גדול מ"מ הכל בגדר כיבוס ורחיצה במים חמים וצוננים כהנ"ל וזהו יום הדין לאחר מיתה ולע"ל אז יהיה יום הדין גדול לומר אמת כבר רחצת וקדשת עצמך לעמוד בהיכל מלך אבל אין זה עונש כי עברת מצות ה' ולא כך ראוי מפאת דינו של עליון ואז נידון לענשו כפי חטאו על שלא השגיח כלל ככל התראות ולא שם אל לבו להטות מדרך רע לטוב ואלו הן שלשה זמני דינים ודעו כי יום הדין הגדול נקרא יום דין אבל מה שאדם נידון בזה העולם בכל ר"ה וכדומה מהימים נקרא יום תוכחה היא רק להוכיח לאדם למען יתן אל לבו לשוב מדרכיו ולולי זה היה לאדם ביום הדין אמתלא כי שוגג הייתי נרדמתי בהבלי זמן ורוח ימי הבלי פתתני ואפת אבל מחמת יום התוכחה א"א לטעון כי כבר עברו עליו פגעים רעים שהזהירו והתרו בו חדל לך והוא לא שמע ולא הטה אוזן וזהו אוי לנו מיום הדין ולמה הא יש לנו אמתלא כנ"ל וע"ז אמר אוי לנו מיום תוכחה כי עי"כ נסתם טענתו כנ"ל רק הא גופי' יצה"ר מתעה לאדם בשני דרכים אחד אם יקרה לאיש פגעים רבים יתלה אותו בקרי מכות מדינה ופגעי זמנים בשינוי אויר וכדומה ובכל מה שיקרה לאדם יתלה בטבע אם יעני יאמר מחמת רעש מלחמה וכדומה דברים הכל תולה במקרי ובטבע ולא ישום אל לבו כי אלהי' עשהו למען יחדל מדרכו הרעה אבל איש נבוב ילבב למאוד כי רואה אני כי לא היה כן מימים ימימה והטבע יתמיד ומה יום מיומים ויתן אל לבו לראות אימת קרה לו ובאיזה אופן ואז יכיר כי היום והענין גורם שהוא לעונש כי כך מדותיו של הקב"ה מכוונים לפי ענין החטא והכל מכוון מדה כנגד מדה בזמן בכונה מבעל החכמה אשרי איש שישכיל בזה וטוב לו וזה אמרם בלעם לא יכול לעמוד בתוכחתו של אתונו כי בלעם תלה ג"כ הדבר במקרה שאתונו מיאן ללכת כי לא ראה דבר לתלות במניעת הליכת אתון ואמר לו אתונו לא היה לך לתלות במקרה כי ההסכן הסכנתי לעשות לך כה ואיך יהיה במקרה והיה לך לשים על לב כי הלא דבר הוא ולא היה בלעם יודע להשיב וכן הדבר באדם ליתן אל לבו ההסכן להיות לי כה ואין זה מקרה והנה עוד יש ליצה"ר טענה אחת כשאדם עושה רע לחבירו כי יאמר לו בממ"נ אם נגזר על פלוני לבל יעני או לבל ילכד בפח הזה אלף כיוצא בך לא יוכלו לעשות לו רע והאמת עד לעצמו למאוד ואם נגזר עליו מקרה רעה אם כן אין לך עונש כי גברא קטילא קטלת והרבה שלוחין למקום ואם אין הדבר ממך יהיה על ידי אחרי' ומה לך לפחוד מעונש אבל זהו פיתוי של שטות ולכך אמרו מגלגלים זכות ע"י זכאי וחובה ע"י חייב כי רחמנא לבא בעי כי עכ"פ הוא צריך לעשות כמה דנפקד עליו מן הקב"ה ואם כוונתו לרוע יקבל ענשו דרך משל מלך שיש לו חולי ארסיי ונלאו רופאים לרפאותו ובא איש צורר ואויב למלך ולא ידע מחולי שלו ויתן למלך להשקות סם וארס נחש שרף להמיתו ובבא למלך בקרבו ויגרש הארס מקדם ויעל מורסא ובועה והיה לו לרפואה ויקם ויחי וכי יעלה על דעת שאין לאיש הלזה משפט מות אשר דמה בנפש מרי להמית המלך וכן הדבר באדם החוטא אף כי בלא"ה נגזר כן על חבירו מ"מ רעה תבוא לו על ענינו הרעה ודבר זה נלמוד מן אחי יוסף אשר נבהלו אחיו מפניו אף כי באמת היה ליוסף טובה גדולה כי נעשה למלך מושל ושליט בכל ארץ ובכל זה היו אחיו בושים וממנו ילמוד כל אדם וזה אמרם אחי יוסף לא יכלו לעמוד בתוכחה אנו עאכ"ו ולא יתפתה ביצרו כי הכל מה' כי מ"מ הוא מחויב לקבל ענשו החרוץ ומזה ילמוד אדם ובפרט בימים אלו ימי דין חיוב על אדם לפשפש במעשיו ולשוב אל ה' כי לו הרחמים והסליחות כי ישוב ירחמנו וישליך במצולות ים חטאתינו ובא לציון גואל אמן:
<b>תוכחת</b> <b>מוסר</b> <b>מה</b> <b>שדרש</b> <b>הגאון</b> <b>הנ"ל</b> <b>ז"ל</b> <b>כ"ב</b> <b>שבט</b> <b>תקה"ל</b> <b>בק"ק</b> <b>מיץ</b> <b>בעת</b> <b>שהיה</b> <b>הגירוש</b> <b>ר"ל</b> <b>בק"ק</b> <b>פראג</b><b>:</b> <b>ירמיהו</b> הנביא פתח בקונן על תפארת ישראל שנפל הנה קול שועת בת עמי מארץ מרחקי' הה' אין בציון אם מלכה אין בה הכעיסוני בפסיליהם וכו' עבר קציר כלה קיץ וכו' הצרי אין בגלעד וכו' מי יתן ראשי מים ועיני מקור דמעה וכו' עד את חללי בת עמי כו' להבין ענין אמריו ומה זו התימא הה' אין בציון כי למה לא תמה על שו' דבר בזה רק על זה קול שועת מארץ מרחקי' אבל יובן לפי מ"ש בתוכח' ישא ה' עליך גוי מרחוק אשר לא תדע לשונו ודע' הרמב"ן שלא נתקיי' בבי' ראשון כי נ"נ היה שכן לא"י ולשונו לשון ארמאי קרוב ללה"ק אבל בבית שני היו רומיי' רחוקים וגם לשונם לשון לטין רחוק מעברי ומפרשי' אחרים אומרים כי בבית ראשון פרס מלך ספרד וכדומה באו לנ"נ לעזרה והמה אומרים ערו ערו וכו' כי היה עם אכזרי ובכל זה צריך טעם למה עשה ה' ככה הלא כל מעשיו מדה כנגד מדה ומה זו מהמדה להביא גוי מרחוק ולשון נכרי אבל נראה כי אמרו חז"ל מטיבן של קרובים אתה יודע טיבן של רחוקי' והענין כי ישראל שנפתו בעו"ה לעובדי עכו"ם לא הי' נפתי' לע"ז שבסביבות' כי ראו שאין בהם מועיל אבל פתו אותם באלהי נכר ממדינות רחוקים ולחשים בלתי ידועים ושמו אותותם אותות כאלו מפליא לעשות בהקטר' להם ולחישותן כהרוצה לשקר ירחיק עדותו ואמר שכך הוא פועל וכך היא מטיבה ומריעה וכדומה וגלל כן היה בעו"ה ישראל נפתי' אחריהם ולזה הכתוב אומר הלא מטיבן של קרובים אתה מכיר ברחוקים כי כמו שאלו אין בהן ממש כך אלו ולכך אשר עבדו לע"ז הבא מרחוק והקטירו ולחשו בלחש וכשוף לחשים בלתי נודעים כי אלו היו בקיאים בלחשי' ההם היו מבינים שכולו מעשה הבל ולהט וכשוף והקטרה לסטר' מסאבא ולכך היה עונשם מכ"מ להביא להם המצור גוי מרחוק ואשר לא ידעו לשונו אך זה בבית א' שהיו עובדים ע"ז אבל בבית ב' אין זו מהמדה כי לא עבדו ע"ז וזהו שאלת ירמיה הה' אין בציון בשלמא שכפרו בציון בה' ובמלכו של עולם כמו בית א' יתכן שיהיה כן אבל הם לא כפרו בה' ומלכה ואדרבה עבדו את ה' למאוד וא"כ למה יבואו גוים יכעסוני בהבליה' ובפסיליה' הלא נחנו לא עשינו כזאת וזהו רב קינות ירמיה ורב עורר בכיתו וזהו בעו"ה מהקינה ואנינות שיש לנו כעת על קול שועת עמנו ממרחק היא ק"ק פראג ובאו עליהם גוים מרחוק לא ידעו לשונם וגוי אכזרי למה הה' אין בציון אלו שערי' המצוייני' בהלכה ומלכה אין בה הלא עובדי' את ה' בכל לבב ונפש בלי הרף ובאמת כמעט א"א לדבר ולהרי' קול לרב צערי ותוגי על חמדת ישראל כלילת יופי שהיה לשמה ומקום אשר יתנו תוקף של הלכה מקום נחלי יאורי תורה והמדע מקום שלומדים תורה לש"ש ועל עם ה' שנפלו בחרב לבי לבי על חלליהם ומי יתנני מלון אורחים ואבר כיונה לישק עפרו' קודש מקום אשר נשפכו דם הטהורים האלה ולחבוק אבני קודש אשר ספוני טמוני חכמים ונבונים אשר הערו נפשם למות וחפים מפשע ומנוקים מכל אשמה זכו חולקכון קמיה מלכא קדישא ואיך אפשר לדבר הלא נמס לב ורפו כל ידים וגלל כן אחרתי ולא דרשתי בהספד ואבל וקינה ותוג' עד כה כי סגר עלי המדבר וכמאמר מדרש רבה רבי דרש באיכה מ"ח אנפין וריב"ז כ"ד אנפין וכי רבי גדול מריב"ז אלא בגין דהוא הוי קרוב לחורבן בהמ"ק לא הוי יכיל למדרש יתיר מגו בכי' אף אני היודע בטוב מעלתם מקדם וכעת ברב ירידתם וכשלונם בעו"ה ולכן עד כדין לא היה לי אפשר לרב דמעתי על לחיי לומר דברים ברבים והיום הזה אשר בלא"ה תענית צדיקים למחרתו יום שנקבצו ישראל לפלגש בגבעה אמרתי לא אתעצל בהספד ולעשות אבל יחיד על דברי הצרות ותוגות ושמועות רעות ובאמת גם לי קרה הפסד גדול ואין אני מצער כלל כי צדיק ה' בכל דרכיו אבל צרות אחינו ב"י צר לי מאוד עד לנפש וזהו הענין שנחלקו בגמרא אי אנחה שוברת כל גופו של אדם או חצי והביאו ראיה מיחזקאל דכתיב בן אדם האנח בשברון מתני' וגו' ויאמרו לך מה אתה נאנח ואמרת כי שמועה שמענו ונמס כל לבב ורפו כל ידים וכל ברכים תרדנה מים וכו' ויש להבין במאי פליגי וגם להבין הפסיק מה השאלה הזה למה אתה נאנח הלא אדם עלול לפגעי הזמן ואין רגע בלי פגע ויגון ואנחה אבל הענין כך כי ידוע משחז"ל בכל לבבך בשני יצרך יצ"ט ויצה"ר כי באדם יש חלק טוב והוא חלק נפשי והוא הלב טוב ויצ"ט וחלק רע שהוא חלק חומרי ולב רע ויצה"ר וחייב אדם לכבוש זה תחת זה וזהו ודאי אף אם יקרה לאדם צרות רבות ותוגות חייב אדם לקבלן באהבה ושמחה כי מאת ה' לא יצא רעות בהחלט וזהו שמגיעים לו הוא להתם החטא ולכלות פשע וכדומה וכמו שלא ידאג החולה השותה רפואות מרים וסרוחים וכדומה בחתיכת בשר חי ומורסא רק יעשה אותו באהבה אם יבטיח אותו הרופא מומחה שעי"כ יתרפא וישוב לימי עלומיו ואיך לא נשמח בקבלנו רפואות חדים ומרים מרופא הנאמן ואמיתי ובעל היכולת ולכך פירשו המפרשים על הלל בשמעו קול צווח' בעיר שאמר מובטח אני שאין זה בביתי כי הלל הרגיל לאנשי ביתו על דרך מוסר והנהגה ישרה כאשר יקרה שום אסון ודבר צער ומחריד לבל יצערו ולבל יקוננו כ"א יקבלו באהב' כנ"ל אך כ"ז על צערו אבל על צער חבירו חייב אדם לצער עד מאוד בלב ונפש לא ינוח ולא ישקוט להשתתף בצערן ולהוריד כנחל דמעה וח"ו להעלים עיניו מצרות של ישראל וזהו תכלית המרי שאמר הפסוק ולא נחלו על שבר יוסף ובדבר זה אמרו חז"ל שנחרב ביתר שלא היו מצערין בחורבן ירושלים ובאמת בביתר היו גדולי ישראל אבל חשבו שאין לצער על מדתו ודינו של ה' אבל טעו כמ"ש כי בשלך אתה רשאי ולא בשל חבירך וזהו הדבר שאמרו באנחה אלו ואלו דברי א"ח הצער ויגון שקרה לאיש עצמו ומאנח אנחה זו אינו בנפש וחלק טוב כלל כנ"ל אבל בחלק רע מן הגוף כי חומר האדם לא יסבול ירא' שורו טבוח לפניו ואחרים חומסים ושודדים רכושו עד שנשאר ערטלאי ופוצעים בו מכת חרב וכדומ' ולא יאנח אמנם חלק טוב מקבלו באהבה וברצון ולכך אמרו שוברת חצי גופו דייקא שהוא חלק רע אך כששומע שמועה רעה מה שקרה לאחרים בזה כל הגוף הן טוב והן רע יתאוננו ויקוננו כמש"ל ואין לך לקבל מאהבה יסורי' של חבירו ובזו אנחה שוברת כל גופו של אדם דייקא וזהו שנא' ביחזקאל כאשר יאנח בשברון מתנים לפני העם ואמרו לו מה אתה נאנח אתה דייקא אתה הוא צדיק וחסיד אין לך להתאנח כלל רק לקבל באהבה כהלל הנ"ל וע"ז ישיב להם אין אנחתי בשבילי רק שמועה בא משל אחרים ונמס כל לב דייקא לב טוב ורע כנ"ל בשני לבבך ורפו כל ידים וכו' ולכך כל צערי בצער אחינו ב"י וחלילה לנו למנוע רגע א' מבלי שיתוף בצערן ולדמות במחשבותינו כאלו אנו יושבים שם ובא עלינו גוי אכזרי בקרדומות וחרבות שלופות גזלו וחמסו כל אשר לנו ופוצעים בנו ועינינו רואות שהורגים מחמדי עין עד אשר עוללים שאלו לחם ואין גם אח"כ מגרשי' אותנו ותלו בני טפלא ובבתינו אין כל ויאמרו צאו מתוך המדינה ולא נדע לפנות ימין או שמאל ודמו זאת במחשבתכם כאלו הדבר עמכם בפועל ידעתי כי תרדנה עיניכם דמעה מאין הפוגות וירב תאניה ואניה ומה הבדל יש אם אנו יושבים פה ת"ל ובחמלתו בטח ואחינו עצמינו ובשרינו אשר בבטן עושנו עושיהם יושבים ברעה גדולה צרה ומצוק' אוי שכך עלתה לאחינו בימינו ולכך אל תמנעו מצער ותפלה כראוי והיא מצות עשה של תפלה לדעת הרמב"ן שהתפלה לאו דאורייתא רק בעת צרה מצוה מהתורה להתפלל אבל התפלה צריך להיות בתום לבב וראשון לפשפש במעשים ולהסיר קוץ מכאוב ונשוב להנ"ל לקושית ירמיה למה הביא הקב"ה בימי בית שני גוי מרחוק אבל ידוע מ"ש חכמי' ז"ל בבית ראשון נתגלה עונם נתגלה קצם ובב' לא נתגלה עונם לא נתגלה קצם ויש להבין מה תלי' זה בזה וכי בשביל שנתגלה העון יתגלה ויהיה הקץ מהר וגם הלא בבית שני ידענו העון כמאמר חז"ל שנאת חנם ואי שלא נכתבה הא בעו"ה מתחלת בנין בית ב' חדלה חזון ונחתמ' כתבי קודש אבל הענין כאמרם כשאדם דש בחטא נעשה ו כהיתר ואינו מרגיש בחטא אבל כאשר ינחם וימנע מעשות חטא אז יזכיר בחסרונו ובחטאו אשר חטא ומעל' אשר מעל בה' ובתורתו וזהו בבית ראשון שהרעו לעשות אבל בגלות בבל התנחמו מאשר עשו ולא עבדו עוד ע"ז ולא עברו על ג"ע וש"ד וא"כ נתגלה עונם כי בעזבם הרע חטאם לנגדם תמיד ולכך שסרו מלעשות אף ה' ריחם להם והבטיח' לגאלם מהר בפקידת שבעים שנה ונגלה קיצם אמנם בית שני שהיה שנאת חנם ולה"ר וזהו לא שבו בעו"ה ועוד היום מחזיקים בטומאה זו לשנוא חנם בפיו שלום את רעהו ידבר ובלבו ישים ארבו ושמח במפלתו ותקלתו ואומרים אין פשע אדרבה לחכם יחשב ובעל תחבולה הציד בפיו ופוסח ורוכב על שני הסעיפים ושפת חלקות וא"כ לא נתגלה עדיין עון בית שני כי הלא להיתר יחשב ולכך בעו"ה לא נתגלה קיצם ואנו יושבים זמן רב בגילה כי כל זמן שסיב' המביא' החולי לא תוסר א"א לרפאות החולה בכל מרקחת וסמים שבעולם וכן הדבר אצלינו וזהו היה הואיל שהיו נותנים יתרון לבעל הלשון מדברת גדולות ואמרו חז"ל על לה"ר יושב כאן והורג ברומי ולמרחוק ישלח חציו ויהומם יפריד אלוף לתת חרב ברעהו וכנגד זה הביא הקב"ה עליהן גוי מרחוק גוי אשר לא ידע לשונו את זו לעומת זו ולכך אמר הנביא תירוץ על שאלתו הלא תדעו עבר קציר כלה קיץ ונחנו לא נושענו מה שלא היה בבית ראשון והסיבה כנ"ל מחמת שנאת חנם ולה"ר כי זה עדיין מרקד וא"כ אף זה אין לתמוה על גוי מרחוק ועל שועתם אף כי את ה' דרשו כי חמור מאוד עון לה"ר ובאמת על רב עונות יוה"כ מכפר זולת עון לה"ר וסימן עבר קציר כ"ה קיץ שהוא יה"כ בתכלית הקיץ בחג אסיף ונחנו לא נושענו כי איך יועיל טובל ועולה ושרץ בידו כי בו ביום מלתו על לשונו לדבר ולשנוא אחיו בלבבו כפעם בפעם ובעו"ה חטאינו אני מזכיר כי אפשר שהוא העון שגרם בפראג ובמדינה צרות תכופות הללו אף שהיה בהם כל מחמדים מה שאין לשער אבל בעו"ה לה"ר ושנאת חנם ומרגל את חבירו בגוים היה קצת שכיח גבם וכל אנשי מיץ אשר היו בפראג בצאתי משם יעידו כי דרשתי כזאת להם חדלו הרע הזה ואם לאו יקרה לכם ח"ו רעה רבה כי רעה נגד פניכם ובעו"ה לא שמעו בקול מוכיח בזה ואכן בבקשה מכם ראו כי בעו"ה מדה"ד מתוחה על ישראל כי כבר אמרתי כמוהם כמוני:
<b>ואמרי'</b> במדרש והם כאדם עברו ברית מה אדם שחטא נידון בשלוחין וגירושין אף ישראל שחטאו נידון בשלוחין וגירושין ויש להבין מה הבדל יש בין שלוחין לגירושין וגם מה זה כאדם עברו ברית ומה הענין שדימה ישראל לאדם אבל כבר נוד כי אדה"ר היה כלול כל נשמות ובחטאו גרם לכל הנשמות וזהו ענין מ"ש בקרא וישלחהו ה' וכו' מג"ע לעבוד האדמה אשר לקח משם ויגרש את האדם וכו' דתמהו המפרשים כפל הענין וישלחהו ויגרש אבל הענין כי הנשמות אשר היו באדם היו עלולים קודם החטא לבא לג"ע לעולם כמו אדה"ר ומחמת חטא נשתלחו מג"ע לשארי ארצות עולם וזהו מאמר הפסוק וישלחהו ה' ולא נאמר האדם כי הוא על שאר נשמות שהן נשלחים חוץ לג"ע לעבוד האדמה והאדם שכבר היה בג"ע עליו נאמר ויגרש את האדם שגרשהו מג"ע לחוץ והנה אף אנו כמו כאדם בזה שבחטאו לבד גרם לכל ברואי' באמת וזהו כאדם עברו ברית כי אנו בזה כמו אדם הראשון ולכך היו ישראל שחטאו בא"י בבית שני בשנאת חנם אבל ישראלי' שהיו שוכנים בשאר ארצות בכל מצרים ובכל מדינות כמבואר ליוסף בן גוריין לרומי' כי ממש כפלי כפלים ויותר היו יהודים השוכנים חוץ לא"י ממה שהיה בא"י בזמן החורבן וכולם הרחיקו נדוד מא"י כי לא יוכלו לסבול הלה"ר ושנאת חנם וכדומה מהעול הנעשה בא"י ועזבו ארץ חיים א"כ לכאורה יש לתמוה למה ריחק מהם הישועה הלא הם לא היו בעון הנ"ל הגורם גלות ארץ אבל החטא של ישראל שהיו בא"י גורם קללה לכל ישראל בכל קצוות אדמה כהנ"ל ולכך היהודים היושבים בחוץ לארץ ולא זכו לעלות לא"י להסתופף בנחלת ה' הם נדונין בשלוחים כמו נשמות הנ"ל אבל בני א"י שכבר שבו לא"י נדונו בגירושין ויצאו בעו"ה משם ועוד יש כפי מה שדנו במדרש וישלח ה' לאדם אין שלוח אלא יסורים כדכתיב משלחת מלאכי רעים וכן היה בגלות א"י כי נדונו בעו"ה ביסורין רבים וחצי רעב ולחומי רשף ואח"כ גלו וזהו הדבר אשר בעו"ה באנשי פראג ומדינה כי נדונו בשלוחין שהיה בם יסורין קשי' הכה ופצוע ואח"כ הגירושין שגלו וכן הענין כי שלוח היא מקרוב וגירוש מרחוק כי אדה"ר גורש מתחלה מג"ע לסמוך לו והוא הנקרא שלוח ומשם לארצות רחוקות וכן הדבר בישראל שהוצרכו לילך ממדינה למדינה מתחלה בכל עיר ומדינה הסמוכה לא"י והוא הנקרא שלוח אבל לאח"כ במדינות רחוקות בכל קצוי שמים בעו"ה אנו מטולטלים ונדחים והנה באמת כשאנו מתפללים על הגירוש הנ"ל יש להתפלל אם הוא טוב לישראל כי כבר כתב האר"י ז"ל כי לפעמים הגירוש לטובת ישראל כי ישראל גולים ממקום למקום ללקט משם ניצוצות שנפלו בעת החטא בכל ארצות וישראל גולים לשם ללקטן אבל כשכבר ישבו שם עד שלקטו כל הניצוצות אם יאריכו לישב שם יתגאל נפשם ח"ו בניצוצי טומאה ולכך הקב"ה מזמן פתאום גירוש כי כבר נעשה אשר זמם ה' לטובתם ולכך כתב וינצלו את מצרים כמצולה שאין בו דגים היינו דלקטו כל ניצוצות ולכך אנו נזהרים מבלי לשוב עוד למצרים והאר"י ז"ל האריך בזה למאוד וזהו הדבר אשר אמרתי בראיית פני רשע כי לפעמים צדיק מביט ברשע כי יש בפניו נצוצי קדושה וכשהצדיק מביט בו אז הקדושה ממשיך קדושה כנודע כי כל מין למינו אז מושך הקדושה מן הרשע לעצמו וזה היה ענין יעקב שהביט בפני עשו כי בפני עשו היה ניצוצי קדושה ולכך נאמר עליו כי ציד בפיו שיצחק הרגיש כי בראשו קדושה ולכך היה ראש עשו במערת המכפלה כי ראשו היה בו מהקדושה ולכך הביט יעקב בו ללקט ניצוצי קדושה והראית צדיקים בשכינה הוא ג"כ כביכול להמשיך לעצמו קדושה ונצוצות טהרה וזהו אמרו של יעקב לעשו ראות פניך כראות פני אלהים כי שניהם הולכים אל כונה א' להמשיך לעצמו קדושה וכך במשה שהיה מביט בפרעה היה ג"כ לקבל ממנו ניצוצי קדושה אבל לבסוף כשנשלם הליקוט ניצוצות היה אסור להסתכל בפני פרעה ולכך כשאמר פרעה למשה לא תוסף ראות פני וכו' אמר משה כן דברת לא אוסיף עוד ראות פניך והרצון כן ויפה ובדין דברת כי לא אוכל עוד לראות פניך ובראותי אקבל מסטרא דרע שהוא הכל מסטרא דמותא כנודע רשעים קרוים תים וא"כ יפה אמרת כאשר אוסיף עוד ראות פניך יהיה לו מית' ח"ו ולכך אין לנו אלא לפשפש במעשינו וה' הטוב יבחר אם עונותינו הטו אלה או שהוא לטובה כי לא יטוש ה' את עמו אבל העיקר להספיד על עם ה' שנפלו בחרב וראוי לקונן עליהם קינת דוד על אבנר ידיך לא אסורות ורגליך לא לנחושתים הוגשו הכמות נבל ימות אבנר להבין ענינו נראה להבין במה שאמרו בגמ' דיבמות קתבע לשאול שלא נספד כהלכה וקתבעי' לי' על אשר המית גבעוני' ואמרי' באשר משפטו שם פעלו ויש להבין דמה קושי' זו וכי בשביל שחטא שאול ימנעו ישראל לספדו הלא הגדול מי שחטאיו ספורים אשר לו כשמלך העיד הכתוב עליו כמדרש חז"ל בן שנה שאול במלכו ואח"כ אמרי' שאול באחת ועל הרוב תמצא בו ב' עונות ובזו היה לו תי' ואמתלאות רבות אי צדיק אי חסיד אי קדוש ישראל משיח ה' קשרו עליו קינה והספד באבל יחיד כי כמעט לא מצאנו דוגמתו בכל מלכי ישראל ואיך ס"ד למנוע מלהספידו והתי' באשר משפטו שם פעלו ג"כ תמו' אבל הענין קושית הגמרא יובן בשנקדים במה שאמרו על אשר הרג גבעונים וכי אותן הרג הלא לנוב עיר הכהנים הרג אלא שהיו מספיקים מים ומזון לגבעונים מעלה הכתוב וכו' ולמה לנו לומר דהרג לגבעונים שהוא רק גרמא בעלמא ולא בפשוט שהרג לכהני ה' צדיקים וישרים אבל יובן כי כתבו תי' על שאול בהריגתו לכהנים שהיה מזרע עלי כנודע כי אביתר הנשאר היה מזרע עלי דנאמר כי כל מרבית ביתך ימותו אנשים והם היו כבר אנשים באים בימים והיה עלולים כל שעה למות וא"כ גברא קטילא קטיל אך אמרינן בזבח ומנחה אינו מתכפר אבל מתכפר בג"ח כעובדא דאביי ורבה ולפ"ז לולי שהיו מספיקים מים ומזון לגבעונים היה לשאול תי' על הריגת כהנים הנ"ל שה גברא קטילא אבל מה שהיו מספיקים א"כ בג"ח מתכפר עון בני עלי ולא היו גברא קטילא ולכך נענש ולכך אמר שהרג גבעונים והנה המפרשים הקשו הלא בדין הרג שאול לכהנים הנ"ל דמרדו במלכות כי אין נשאלין אלא למלך והם עשוהו לדוד מלך ששאלוהו באורים ותומים כמבואר במדרש שטען שאול על אחימלך עשהו מלך וכו' ומתרצים כי כאשר משח שמואל בדבר ה' לדוד למלך ונגיד על עמו כבר פסקה מלכות שאול כי ניחם ה' על מלכותו כנודע ואמרי' בגמר' דסנהדרין הספדא יקרא דחיי והקשו תוס' א"כ למה היה רעב בשביל שלא נספד שאול כהלכ' הלא ישראל מחלו על כבודם ותי' התוס' מלך שאני ואם כן מוכח דשאול עד יום מותו היה קרוי מלך ואם כן כדין המית לגבעונים הנ"ל כמורדים במלכות ולמה קתבע שהמית לגבעונים דהיינו נוב עיר הכהנים הנ"ל ותי' הגמ' באשר משפטו שם פעלו וכו' ע"ש ברי"ף ויובן במה דיש לדייק וכי משא פנים יש בדבר דוד המלך ביקש להרוג נבל לולי בקשת אביגיל וטען כי הוא מורד במלכות ועל אבנר קונן דוד בהריגתו וכי לא מרד אבנר יותר בדוד מנבל הלא היה שר צבא שאול ורודף לדוד בתכלית הרדיפה וגרשהו מא"י אבל חי' על שאלה זו מה שנאמר במדרש על פסוק בנות ישראל על שאול בכנה המלבישכם שני וכו' כשהיו בעליהן יוצאים למלחמ' או לתורה היה שאול זן ומפרנס נשיהן ובנותיהן ולכך אע"פ שאמר ה' לו נחמתי כי המלכתי וכו' בזכות צדקה נתארך לו מלכותו צא ולמד מנ"נ הרשע בשביל צדקה האריך מלכותו שאול הצדיק עאכ"ו וא"כ בזכות צדקה חזר ונמשך לשאול המלוכ' אך זה התי' יתכן באיש המחשיב צדקה למצוה וא"כ יש לו תי' על חשבו שאול למלכות כי צדקתו עומדת לו כנ"ל משא"כ הממאס בצדקה וחושבו לנקלה ע"כ זה הוא אין לו תירוץ במורד במלכות ב"ד ואומר כי שאול מלך כי הלא לדעתו אין מצות צדקה כ"כ לבטל גזירות הקב"ה אשר אמר נחמתי כי המלכתי וכו' וזהו הטעם שדן דוד לנבל שהיה איש כילי ולא נתן פיזור לאביונים ומלחמו לדלי' כלל ומ"מ פרץ בדוד ולא תארהו בתואר מלך כלל א"כ בן מות הוא אבל אבנר שהי' צדיק ובעל צדק' וג"ח וא"כ הוא שפיר יש לו חי' כי בזכותו ניתן לו המלוכה עוד ולכך מצוה לשמוע בקולו ולעשות כאשר יצוה ואין כאן מורד במלכות ב"ד וזהו הקינ' שאמר דוד הכמות נבל דייקא ימות אבנר כי אתה חושב כמו שנבל חייב מיתה כן אבנר כנ"ל וע"ז אמר כי אינו כן כי אבנר ידיך לא אסורות ורגליך לא לצחושתים וכו' הרצון שהיו ידיו פתוחות ליתן צדקה לכל וברגליו אץ לעשות ג"ח ולא היה נחושתים וע"כ יש לו חי' על הנ"ל ואינו בכלל מורד במלכות וא"כ למה ימות כבני עולה וכמות נבל והרי דלכך היה שאול מתואר בתואר מלך ועל כך היו ישראל מחויבים להספידו כמ"ש תוס' מלך שאני הרצון היותו נותן צדקה וג"ח הם האריכו מלכותו וא"כ כמו דיש לו שכר על הצדקה א"ל אף מהראוי לקונסו על הריגת כהנים עבדי ה' כי אף שהיו מבני עלי מ"מ גה המה היו נותנים צדקה ומחיה נפשות גבעונים ומ"ש זה מזה אם בצדקה יכופר עון שאול אף בצדקה יכופר עון בית עלי ולכך אמרינן באשר משפטו שם פעלו כי הכל חדא היה דתבע ה' עון שאול בזכות צדקה ועון נוב עיר הכהנים ג"כ בזכות צדקה דמ"ש ומזו נלמד לקונן על עם ה' בעלי תורה ג"ח ויראה עד למאוד איך כנפול בני עולה נפלו וכמות נבל ולא יש עיר מלאה ג"ח בעולם כמו פראג המחזיקים על שולחנם למאות ולאלפים בעלי תורה וירא' וגם יש ללמוד כמה גודל הצדק' ולכן כעת המתנדבים בעם לצדקות עניים ודלים האזלא גירוש יתנו בלב שלם כי הלא בזכות צדקה הכל תלוי כדאמרינן במדרש כי תשא את ראש בני ישראל אין תשא אלא הלואה כדכתיב כי תשה ברעך אמר הקב"ה חייבים לי ישראל ובמה יפרעו חובתם במחצית השקל ויש להבין מה היה זה חוב ומה טיבו מי יקדמוני ואשלם אמר ה' אמנם ידוע מ"ש בגמ' ובמדרש יותר דלכך אין הקב"ה זן עניים כדי שיזכו בו ישראל דהעולם עומד על הצדקה וע"י עניים יש לעולם קיום וזהו מלוה ה' חונן דל דשורת הדין על קב"ה לזון לעניים נדכאי לבב אשר ה' קרוב להם רק אנו נותני' להם מזונות בצדקה וא"כ אנו מלוים לה' ועי"כ הקב"ה נותן לנו פירי מהלוא' בזה העולם והקרן לעה""ב שמעו עמי זהו הלוא' שמותר ליקח ריבית אפילו מאה בדינר והקרן בטוח ושכרו ודאי וההפסד אינו ולמה תלכו אחרי ההבל והוא המעמיד אותנו בזה ובבא ואם אין צדקה אין ח"ו קיום לעולם כפי הדין והנה במדבר לא היה אפשר לישראל לעשות צדקה כי אין לך עני מישראל שלא היה לו צ' חמורי' טעוני' ביזה מביזת הים ומצרים וא"כ לא היה להם ח"ו מצד הדין תקומה אמנם קב"ה כביכול קיימם בתורה הלוא' כשיגיע לכלל מצות צדקה שיקיימו אות' ומפני זה הטיב והשפיע להם טוב וזה אמרו כי תשא חייבים לי ישראל כי מיום צאתם ממצרים עד היום הזה הטבתי להם הכל בתורת הלואה ולכן עליהם לפרוע והוא תמורת שמוטל עליהם ליתן צדקה יתננו למשכן והקרבנות כי לא אז להטיב לעניי' כלל ולכן בבקשה נדבו בלב שלם אך נדבת לבבכם לא יהיה במעות לבד כי במה נחשב מלא קומצו בעו"ה נגד חיל רע מישראל ישמרם השם רק כל א' יקבל על עצמו דבר טוב והסרת עון וכפרת פשע בתשובה כי בזאת ינחם ה' בתשובה על הרעה אשר דיבר לעשות לעמו ולא יאמר מה לי בצרות אחינו כמאמר חכמינו ז"ל אל תתייאש מן פורעניות ואלו ח"ו היו בכלל צרה ידעתי שכל א' יקבל על עצמו זה להתמיד בתורה ולהרבות בג"ח ולמעט בתענוגי עה"ז וזה לחזק ידי תורה וידי כושלות וכהנה שארי דברים סייגים ושמירות מעשות רע ולרדוף אך טוב כנהוג בישראל זכו חולקכון הנודרים בעת צרה ותופשים אומנות יעקב אבינו ע"ה וא"כ איפוא וכי בשביל שחסד ה' עלינו שאנו מחוץ לצרה ברוך השם נהיה נרפים לנדב לה' כנ"ל אדרבה יותר חובה עלינו לתת הודי' לשמו הגדול ולנדור בערי יהודה בעת צרה גדולה כזה אשר ליעקב כנ"ל והעלות זבחים היא זביחת יצה"ר וחומר המחטיא ובפרט כעת זוכרני קדושי' שאבדנו שנהרגו בתוכם בעו"ה הרב החסיד המופלג צנא מלא ספרא מוה' יונה רב דק"ק לייפין ז"ל השם ינקו' דמו מובטחני בו שהיה צדיק וגדול בתורה וממש לא מצאנו לו עון עיני עיני יורדה מים ואמרו במדרש צרור המור דודי לי אע"פ שמר לי שנוטל צדיק דודי לו שנטלו למשכון אשכול הכופר דודי לי אע"פ שנוטל צדיק דודי לי שנוטל לו לכפרה ויש להבין על שנות הדברים צרור המור ואשכול הכופ' גם כאן אמר משכון וכאן אמר כפר' ועל מה שנאמר בפסוק צרור המור דודי לי בין שדי ילין ומלו' אלו בין שדי ילין הוא קודם הפסוק אשכול הכופ' וע"ז לא דרש המד' כלום ויש להבין ענינ' אבל דע כי מיתת הצדיק הוא לתשובה לעורר לב העם לומר הן בארזים וכו' וזהו המושכל בשכל אבל יש בו עוד דבר פנימית כי באמת לב רשעים לרוע אבל במות הצדיק והוא בעודנו בחיים חיותו היה חפצו ותשוקתו ליישר דורו בטבע השלם החפץ בשלימות דורו גם במותו הוא משתתף בנפשו ולפעמים בנשמתו או ברוחו עם כל נפש ונפש אנשי דורו ויעזור אותם מכף יצה"ר הגובר עליהם ואם הם טבעו בעו"ה בעמקי מצולות נפשו המשתתפ' להם יקום ויושיעם להעלות נפשם וגופם ולחדש להם לב שלם לעבוד את ה' וזהו הענין הנמצא בגמ' ובמדרשים במות צדיק שחזרו בתשובה כי היה ע"י סיועת צדיקים אשר נפשם קשור בנפשות הדור לזכותם ולישרם אך זהו אינו תיכף שבמת צדיק תשתתף נפשו עם נפשות הרשעי' כי מה לכהן בבה"ק ולא נשאם הארץ לשבת יחדיו ולא כן שורת הדין ג"כ כי יש לאדם הבחיר' וצריך האדם להתעורר מעצמו לתשובה בלי עזר ממעל כי לא תפוק משפט הבחיר' כנודע ואין הצדיק משתתף עצמו במותו מיד כ"א לבעלי תורה ויראה וכל מין דבוק במינו אך כאשר יספידו לת"ח ועיקר ההספד הוא התעוררת תשובה ואז כאשר יפתחו רשעי' פתח לתשובה רק בעו"ה בשעת הספד מעוררים לתשובה ובין לילה אבד כי אז תיכף לפתח חטאת רובץ אבל רחמי ה' לסייע להבא לטהר ואז נשמת צדיק משתתפת עם כל אחד ואחד וכיון שהתחיל בתשובה אפילו כחודו של מחט אחינו הוא לעזרו ולסיעו לבל ישיב לכסלה ח"ו ויפול הנופל וזה ענין הספד כי קודם התעוררת תשובה אין הקב"ה מניח לצדיק להיות עוזר ומסייע לעוברי רצונו וזהו מאמר הגמרא אחי' הספידא דהתם קאימנא הרצון במיתתו יעמוד הצדיק שם מבלי הרשוהו מן השמים לירד ולהשתתף עם בני דורו ולהחזירם בתשובה עד כי ברוב הספד אשר עיקרו התעוררת חשובה אז יהיה מורשה לירד ולהשתתף וזה ענין שאמרו יעקב לא מת הכונ' כי שאר צדיקי' משתתפי' רק עם בני דורו אבל לא יותר אבל יעקב משתתף עם כל דור ודור לבל יעזבו את ה' ולכך אמר ה' בני יעקב לא כליתי כי תמיד יעקב משתתף עמהם ושאל וכי בכדי חנטו וכו' כי מצרים שהיו חונטי' מתים שלהם היה בשביל כך כי ידעו שכל זמן שהגוף קיים יש לנפש דביקות בגוף וכל ענינם היה לדרוש למתים וכל תכלית הכישוף ולהט שלהם היה ע"י נשמות שע"י המתים והם נקראים שעירים וזהו היה כל ענינם ולבל יפרד הנפש מהגוף ויהיה קשה להם אח"כ להתדבק בכשופם למתים ולדרוש להם כי איננו עשו חניטה זו שענינו סכין בשמן המור כל הגוף והסירו מתוכו בני מעיים ונותנים שמן בחוץ ובפנים ומניחים אותו בחמה להתייבש וכן מתמידי' לערך ע' יום ואז נתקשה הגוף ונעשה כעצם ואבן קשה והוא קיים ממש כל ימות עולם כאשר הוא עוד היום נמצא במצרים פגרים ההם מימים קדמונים והוא קשה כאבן נקראת בלשונם מומיא והוא בכל נכאת רפואות לתעלה ומזור הרבה כנודע והיה זה הכל במצרי' כדי שיהיה להם דביקות בנפש רשעים האלה ולכך הזהיר הכתוב מבלי לעשות כמעשה מצרים לדרוש אל המתים שהוא ענין הנ"ל וכבר העידו כי יאהן פינטי הספרדי נלקח בספינה מארץ מצרים בהחבא ובתחבולות כי המלכים אינם מרשים להוציא הרבה תיבות מלאים מומיא שהם פגרים הנ"ל ויהי בבואו תוך אם הים והנה כלם מלאים משחיתים ויבקשו להטביע הספינה וברב יגיעה וכמה וכמה מאנשיו שנהרגו ונטבעו ונפצעו שהשליך כל תיבות הנ"ל לים ושקט הים מזעפו וזה הטעם שהניח יוסף הצדיק לחנוט את אביו כנהוג מצרים לקיים גופו כדי שעי"כ יהיה נפש יעקב קשור ויהיה לזרעו אחריו קיום והגנה לכל העולם כי עודנו נפש יעקב בזה עולם כרוך אחר כל גופו וגופו הקיים ובעבורו יטיב ה' לנו כי יש שורש צדיק בעה"ז ולכך שאל הגמרא כיון דבלא"ה נפשו ונשמתו משתתפת עם כל דורות להטיבם ולהושיעם מיד יצה"ר כנ"ל וע"ז אמרינן דלא מת א"כ החניט' כנ"ל ללא צורך ע"ז השיב כי לא תמיד תשתתף כהנ"ל דאינו משתתף רק עם הנותנים לב לשוב בתשובה כראוי אבל אם הדור בלתי נותן על לב לשוב בתשובה אינו משתתף ולכך צריך עכ"פ חניטה שיהיה נפשו בגופו דבוק ויגן על העולם למלטם מרעה וזהו תשובתו מקרא אני דורש וכו' מה זרעו בחיים אף הוא בחיים הרצון כאיכות זרעו וענינם כן הוא ענינו אם זרעו בחיים רי"ל שנותנים לב לשוב בתשובה מקור חיים האמתיים אף הוא בחיים כי הוא משתתף עמהם אבל אם ח"ו זרעו אינו בחיים שאינם נותנים לב לתשובה ורשעים קרויי' מתים אף הוא אינו בחיים שאינו משתתף עמהם כלל ואתי שפיר ודוק וזהו כוונת המדרש צרור המור דודי לי שהקב"ה לוקח צדיק למשכון הרצון כי אינו מניח לצדיק תיכף לירד להתדבק בדורו ולהחזירן בתשובה כדי ששב ורפא להם ויהיה להם כפרה רק מחזיקו בידו למשכון לראות אם מעצמ' יתנו אל לבם בהעדר הצדיק לשוב בתשובה ולכך נאמר משכון כי כך דרך משכון לאוחזו בידו מבלי להחזירו לבעל החפץ עד פרעון אבל יש לו אחיזה ודביקות עם בעלי תורה ויראה וזהו אמרו בין שדי ילין דדרשינן בגמרא דפסחים ושדי כמגדלות אלו בה"כ ובה"מ והם שדים של ישראל ולכך אמר בין שדי ת"ח היושבים בבה"כ ובה"מ להם מתדבק שהם יעוררו ההספד ואהבת התשובה ואם ישראל מתעוררים בתשובה אז הצדיק מתדבק בם וזהו ענין פסוק שאחריו שאומר אשכול הכופר שהצדיק הוא לכפרה כי אח"כ הוא לכפרה שמחזיר כל העם בתשובה ולכך אמר סתם דודי לי ולא אמר בין שדי ילין כי אז הוא מרוה דודים ומתדבק עם כל ישראל בכלל כעם ככהן איש לא נעדר והבן:
<b>ולכן</b> אנשי לבב ראו כמה גדול הענין להספיד ולעורר חשובה במיתת צדיקים אף כי אשר נהרגו בעו"ה בחרב ארורים האלה על לא חמס בכפיהם וידיהם לא פעלו עולה ובאמת יש לכאורה לשאול למה בעו"ה בגולה כאשר החלו צרות לישראל פסק רה"ק מישראל והשגת מעין החכמה הלא אין ה' ורוה"ק שורה אלא על נשברי לב והוא מקום תחנות' של קדושה כנודע בקרא ובמדרש ומושכל כי נשברי לב כח התאו' וחומרי החושים המהבלים ומבטלים השלימות בטל ומוכנע ולעומת זה כח הנפש גובר כי רואה ששוא תמורת ופגעי הזמן ולעמל אדם יולד ובהתגברות הנפשי אף מעייני חכמה ובינה מוסיפים להשפיע יחליפו כח וכנשרים יעלו אבר וא"כ לכאורה הדברים סותרים אך התשובה הוא ודאי אלו באה צרה לבד ויש לנפש זמן ליישב בקרב נדנה ולהנחם מעצבון הבלי עולם ולומר מה לך נרדם וכואב לפגעי זמן התמורה הלא מהרסיי' ומחריבי' ממך יצאו קום קנה חכמה וקנה בינה פשיטא דהיה בזה שלימות לנשמה אבל להיות כי בעו"ה צרה אל צרה נגשת וטרם שמתחיל נפשו להנחם מעצבון הזמן באה צרה אחרת עד שתבלבל המחשבה והוא בעו"ה משוגע ומבולבל בלי ישוב דעתו ולכך בזה הארת השכל ימוש ממנו ובעו"ה ע"ז חשכו עינינו וזה מאמר הפסוק בירמי' על שבר בת עמי השברתי קדרתי שמה החזקתני והוא הדבר שאומר תרי סתרי השברתי וא"כ ראוי' לחול רה"ק יחול מראות אלהים וחכמת אדם תאיר פניו וממה הקדרתי וכי אור עליון מש ממני ואני קודר אלך בלחץ אויב ופס ממני קלסתר פנים וצלם אלהי' וקאמר הטעם למה שמה החזקתני שבאה דבר פתאו' צרה וחלחלה עד שעשתנותי מבולבלין ואין כחי לישב רוחי לאלהי' ולעבודתו וחכמתו הנפלא' ונשגבה ולכן יש לבכות ולהתעורר אבל אשר בעו"ה צרה אל צרה נגשת ועיקר בעזיבת חטא ופשע ואמר הנביא הצרי אין בגלעד אם רופא אין שם מדוע לא עלת' ארוכת בת עמי הענין במה דקאמר צרי גלעד הוא כשנבין התו' בתענית על פסוק ויאמר אליהו מתושבי גלעד חי ה' אם יהיה טל ומטר וכו' כי לכך קאמר מתושבי גלעד כי אנשי יבש גלעד הרגו מישראל במלחמות פלגש בגבעה אבל אליהו לא היה מהן כי הן היו האספסוף אבל אליהו היה מתושבי שם ולהבין למה נאמר זו דוקא בהך דבר אליהו ולא בשאר מקומות ומה ענין זה אם היה מתושבי גלעד או לא אבל נראה כי דעת יבש גלעד היה שלא באו לעזרת ישראל כי נימוקם עמם באמרם בכבוד ה' לא מחיתם כי פסל מיכה בדן ובכבוד ב"ו מחיתם ולכך נענשו ונפלו הרבה מישראל אבל ישראל בכלל חשבו כי החמיר הקב"ה על כבוד ישראל יותר מכבודו והטעם כי כבודו ממילא עומד כי כבודו לאחר לא יתן ח"ו והוא מלך הכבוד סלה אבל בכבוד ב"ו אם לא יקנא יהיה עולם של הפקר ח"ו ואיש את רעהו יעשוק וחפק משפט וזהו הריב שהיה בין ישראל לאנשי גלעד והנה בהך דאליהו נשבע שלא יהיה טל ומטר ג' שנים מפורש בגמרא דסנהדרין דאחאב לעג על קללת משה ועצר את השמי' ולא יהיה מטר והוא סגיד לעכו"ם ולא מצי אזיל לרב המטר וקנא אליהו ונשבע שלא יהיה מטר וא"כ גם בזה יש לדקדק בכבוד ה' שזה אחאב התמיד לפלוח לעכו"ם לא קנא אליהו לשבוע שלא יהיה מטר ובכבוד משה קנא קנאה גדולה והוא בגדר בכבוד ה' לא מחיתם וכו' רק הטעם ג"כ כמ"ש לעיל בישראל כי החמיר הקב"ה וכו' והוא נגד דעת אספסוף בגלעד ולכך עכשיו דאמר הפסוק דאליהו נשבע לכן אמר הכתוב דאליהו מתושבי גלעד שהיה דעתם כדעת ישראל ולא כדעת האספסוף דסוברים דיותר יש לתבוע כבוד המקום מכבוד הבריות והענין אמת כי ישראל תובעים ענין פלגש בגבעה כי היה פרצה גדולה בישראל ונבלה עד אשר זה הוא ג"כ כבוד המקום כי איך יתכן להשבית אורח והלא זו עון סדום אשר הפך ה' ביום אפו אבל בעו"ה עיקר צרותינו וחלינו הוא כי אנו תובעים כבוד בשר ודם ולא כבוד מקום כלל אם ישלח איש לשונו לדבר דבר על פרנס אחד ענש יענשו או אם יעבור על תקנת קהל כלה ונחרצה משפטו והעובר על דבר ה' העלם יעלימו עיניהם ולא ידברו לו דבר ואם ישבו אנשים יחדיו במסיבה ויאמר אחד במשתה יין דבר הפוגם כבוד השני או משפחתו יריבו כולם עד לנפש ואם בתוך המשתה ילעג עד אין סוף על חכמי הדור ואנשי המעשה ומצות ה' בכתב ובע"פ אין אחד שם על לב ואדרבה יצחקו ויאמרו היטב אשר דיבר ומלעיג על ת"ח ובעו"ה נגע זו הוא בכל העולם כ"א מקפיד על כבוד ב"ו ואומר אין פשע ברואה חבירו עובר על דבר ה' ואומר מה לי לצרה זו וכי אני רב או קצין עם ולא ישנאהו כלל ומה שאמרו חז"ל הרוא' בחבירו דבר עבירה מותר לשנאותו אין כאן שנאה כלל אדרבה מוסיף אהבה ומחליק לשונו באמרו הוא רשע ויש בידו להרע ולהטיב וזהו פר ושרש לכל צרותינו ומכאובינו ונגעי עמנו ממנו פשתה כל הרעות רבות ואלו היה לנו דעת גלעד לתבוע כבוד השמים יותר מכבוד הבריות ודאי לא היינו מגיעים לכל צרות הלזו כי אז היה כבוד שמים במקומו וכבוד התורה ולומדיה ביה תלי' והיה כל עושה נבלה מובדלים מקהל ישראל ואז היה רפואתינו נקל ומהר היה סר חליו ממנו כי זהו תרופתם לקנא קנאת ה' באמרם ראשונים דמסרו נפשם על קידוש השם אתרחש להם ניסי' וזהו מאמר הקרא הצרי אין בגלעד דייקא כי גלעד דעתם לתבוע כבוד שמים ורופא אין שם כי אלו היה רפואתינו בצרי גלעד לתבוע כבוד שמים ודאי היה עולה ארוכה למחלתינו אבל כאשר בעו"ה אין צרי ומזור בגלעד ואינו תובעים רק כבוד הבריות לכך בעו"ה לא עלתה ארוכת בת עמינו ובאמת רעה חולי זה גורם לנו כל הצרות אחיי למדו נא ממעשה פלגש בגבעה שלפי דברי הרמב"ן לא היה בה עון א"א כי היה פלגש בעלמא ומ"מ הואיל ונעשה נבלה לנהוג מנהג הפקר בבת ישראל ופריצות התאספו כל ישראל שהוא ת' פרסה על ת' פרסה יאמרו נא אם ח"ו יקרה עון כזה או חמור מזה אם יתאספו יחד כל הפרנסי' מקהלות הקדושו' בזמנינו לדבר כזה ח"ו אם יגדל עון בית יעקב עד לשמים לא יהיה אחד זז ממקומו ברחוק תחום שבת ובעו"ה בשביל כך שאין אנו מקנאים כבוד ה' ותורתו אף אם העכו"ם נהגו בנו מנהג הפקר כאלו להם הארץ אין השם תובע עלבון עמו ולולי זאת כבר היה לנו אות לטובה נגד כל העמים בנפלאות אבל עונותינו הטו אלה ולכן למדו נא מוסר מהנ"ל לעזוב און ועיקר בעונות שאדם דש בהן כי בזו בעו"ה נעשה להם כהיתר:
<b>ואמרינן</b> באביגיל שתבעה דוד ואמרה לא תהיה זאת לך לפוק' ומכשול וכו' ואמר דוד ברוך ה' שמנעני מבוא בדמים דמים תרתי דם נדה ודם נבל והקשה מהרש"א הלא גם מאיסור אשת איש נמלט ולמה לא בירך בזה ג"כ ע"ש שדחק אבל באמת לק"מ כי ידוע לא היה דוד ראוי לאותו מעשה אלא להורות תשובה וא"כ אלו בא דוד על אביגיל לא הי' צריך לבוא על ב"ש דמ"ש הך א"א מהך א"א אבל הרויח דוד כי בת שבע לא הית' נדה כדכתיב והיא רוחצת מטומאתה משא"כ אביגיל ולכך ברך דוד שמנעו מדמים דם נדה כי בזה הרויח כי אלו עשה כן בה היה ניצול מב"ש ואין כאן הרוח' וברכה זו מה טובו ודברים אלו נכונים אבל מ"מ כבר אמרו כי ראוי היה בת שבע לדוד ונסתר דברים הנ"ל רק י"ל כך דוד חשב אם יחטא בפעם אחד יהיה עדיין החוטא ששנה בחטא מייאש בתשובה בחשבו הואיל ושינה בו ננעלו ממנו שערי תשובה ולכך חשב דוד לעבור פעמיים ולשוב להורות כי מ"מ שערי תשובה פתוחים מיתברך שמו המרבה מחילה לחטאים ופושעים אמנם אביגיל הרגיש' בזה ואמרה לדוד טועה אתה בכך דאם תעשה דבר זה פעמיים א"כ לא תבוא לגדר תשובה כלל כי יהיה בעיניך כהיתר כאמרם העובר ושונה נעשו לו כהיתר ולא תבוא כלל לגדר תשובה בשום אופן ותחת אשר תקוה לעשות ענבים תעשה באושים וזהו מתק לשונה ולא תהיה לך זאת עוד לפוקה ומכשול זאת מכלל דאיכא אחריתי ואם גם אצלי תעבור לא יהי' עוד נחשב לפוקה ומכשול עד שחשוב כי יהי' בעיניך כהיתר ולכך אמרו כל האומר אחטא ואשוב אחטא ואשוב אין מספיקין בידו לתשובה והיינו בעוברו שני פעמים והבן וזהו שכיח בעו"ה אצלינו בעבירות דדשו בו אין חלי ולא מרגיש כלל בבקשה מכם ראו מה עבירה עושה כמה עולמות מחריב ההיטב חרה לנו בשמענו כי עניי' ואביונים האלו נגרשי' ממשכנותם ואיך לא יחרה לנו בהחריב ע"י מעשינו עולמות שלימות וכמה נפשין ורוחין דאזלין ערטילאין בגולה מדרך לדרך בעו"ה ובאמת העיק' תלוי במ"ש בדברים קלים שאין אדם נזהר בהן אבל עבירה גוררת עבירה ומה נאמר בעו"ה אשר שכיח ופרוץ ברוב עיירות בלילה יאספו משפחות אל האח לדברים בטילים ומה יאמר לאל תרבה שיחה עם אשה באשתו אמרו ק"ו באשת חבירו אשר לא ינקה רע אוי לנו מיום הדין כל המרבה דברי' עם אשה גורם רעה לעצמו והלא הוא זה אצלינו מגדר דרך ארץ לדבר עם אשת עמיתו בדברי דרך ארץ וספורי דברים והממאן בכלל חסיד שוטה ואינו מעורב עם הבריות יחשב:
<b>ואמרו</b> בפלגש בגבעה ותזנה עליו פלגשו ר"א אומר זבוב ר"י אמר נימא מצא והקב"ה אומר כתרווייהו זבוב מצא ולא הקפיד נימא מצא והקפיד וכבר הקשו מה ענין הך למלת ותזנה וע"ש שדחקו וביותר קשה איך שייך כתרווייהו דעל זבוב לא הקפיד ומה שלא הקפיד בו אינו בכלל ואם נחשוב דברים שלא הקפיד יהיה כהנ' וכהנה ועיקר הדבר לומר מה שהקפיד אבל הענין כי אמרו סוף מסכת גיטין כשם שיש דעות במאכל ובמשתה כן יש בנשים יש אדם שזבוב נופל לתוך כוסו וזורקו ושותה כך מדת כל אדם שאשתו מדברת עם אדם בשוק ואינו מקפיד וכו' הרי הענין צניעות ופריצות נשים דומה לזבוב והנה תוס' הקשו איך מצא נימא באותו מקום הלא דרך בנות ישראל שאין להם שער בבית ערוה וכבר ידועה בחטא בנות ציון שזנו שהיה החטא גורם שהיה להם שער כדכתיב פתהן יערה ודרשו בגמרא שרב שערות היה להם כיער וזהו הדבר ותזנה מלשון זנות ואמרינן זבוב מצא פי' ראה בה פריצות כזבוב שמספרת עם כל אדם וכמו דגמ' הנ"ל מדמה להדיא הך דפריצות נשים לזבוב ולא הקפיד דלמא מ"מ לא זנתה אבל נימא מצא ודרך בנות ישראל שאין להם שער ובזה שפט לאות להקפיד על פריצות הנ"ל כי ודאי זינתה וע"י חטא ערוה יש להם שער כמו בנות ציון כנ"ל וע"י נימא מצא מקום להקפיד על זבוב הנ"ל והכל מלשון זנות ויפה דרשי' בפסוק ותזנה וא"ש הרי דיש להקפיד על שיחת נשים עם כל אדם ובפרט אם אין בעלה עמה ואמת יצה"ר יש לו שני שמות זבוב והוא כאשר מסית לאדם כי ירעב כזבובים האוכלין במצאן מקום לנוח כי חיותן שמנונית אך יצה"ר נדמה לשער ג"כ כדכתיב כי כמו שער בנפשו והיא המותרות ללא צורך כמו שער בגוף אדם שהוא רק לרבוי המותרות הלחות ולכך יש להקפיד על נימא יותר מזבוב כי מה שאדם עושה לתאבון אין עונו חמור כ"כ כמו העושה לרב מותרות כמאמר שלמה לא יבוזו לגנב וכו' כי ירעב והנה לכבוש יצר התאו' אין לך דבר מועיל אלא תפלה שיתפלל לה' להושיע ויכניע עצמו בזה לה' וגם לראות בגנותו כי הוא קרוץ מחומר וכדומה וקב"ה מלך מלכי המלכים חפץ ביקרו ומצוה לעשות כך וכך ובזה יזכה לחיי עה"ב ואיך יתאוה לשום דבר הלא שרים רבים הגמונים דוכסים בהולכים בשירו' מלך בשר ודם והם לא ישגיחו בשום דבר תאוה הם שוכנים בעת מלחמה על פני שדה לא חסים על ברד ומטר היורד בזעם שוכנים לפעמים בכפרים ממש אין ראוי לדירת עבד עבדיהם וכמה יום מבלי לחם בשר ויין וכאשר יחל מלחמה עומדים בראש כולם לא יתנו שינה לעיניהם ויז נצחם על בגדם בדם חללים ולית דמשגח אדרבה יתאוו לזו אפס עי"כ יהללו בשער המלך אותו וימצא חן בעיני המלך ושרי' איך לא ילמוד איש מזה לבטל כל תאות הבלי עולם בשביל לעבוד מלך מלכי המלכים ולמצוא חן בעיניו וכל פמליא של מעלה חפצים ביקרא וישראל אשר בך יתפאר ובמה יחשב נגד דבר גדול זה שום תאוה ותפץ הבלי עולם והנה אמרו קודם שחרב בהמ"ק היה הקב"ה משחק עם לויתן ואחר חורבן אין שחוק רק יושב ומלמד תינוקות של בית רבן. להבין למה אין שחוק ולמה יושב ומלמד תינוקות נבין ג"כ במה שאמרו בגמ' דחולין בשעה שנשאו דשאים ק"ו לעצמן ולא יצאו בערבובי' פתח שר עולם יהי כבוד ה' לעולם ישמח ה' במעשיו להבין מה ענין זה להך דנשאו דשאים ק"ו דהדבר בעצמו תמוה למאוד אבל דע כי נודע בפסוק כי האדם עלול לחטא כדכתיב כי יצר לב אדם וכו' ולפתח חטאת רובץ אבל למה מה טיבו של היצה"ר דעת פלסופים ובתוכם הרמב"ם כי גוף אדם אשר הוא מן ד' יסודות החומרי הם היצה"ר באמת כי כל ענינם לחמוד ולהתאוה גופנית חומרות כולם לרוע יביטו אין דורש אלהים הכל סג יחדיו לתאוה זמניות ופשע מקרית וכפי הרכבת ומזג יסודות כן התאוה במזג זה התאוה לממון ובזה לאכילה ושתיה ובזה לשאר דברי' נשמתו של אדם הוא יצ"ט אשר באמת כל מגמתה לתועלת המועיל הוא המלחמות יצרים ולהיות הגוף עיקר והצורה טפל לכן אדם עלול לחטא ופשע אם לא ברב התגברות העיוני בלימוד וזירוז לבקל החומר לגבי צורה דהיינו הגוף מול הנפש אבל כפי דעת רבים תורנים וכפי הנראה מגמ' וביחוד חכמי אמת אומרים כי יצה"ר הוא מלאך רע באמת מסטרא דס"ס והמון חילותיו אשר שוכן באדם ומסית לו לעבור פי ה' ולולי הוא היה הגוף כרוך אחר נשמה כעגלה אחר מנהיגה ולמול זה נתן ה' יצר טוב שהוא מלאך טוב לשומרו לבל יפול בלכד יצה"ר זה מושך לכאן וזה לכאן ואשרי אדם יבחר ויקרב יצ"ט כי אז טוב לו ואמרו בגמ' להדיא חזי דאנא בשרא ואת נורא וכהנה יתר ספורי' המורים על זה שהוא מלאך רע באמת ולהבין במקצת דמקצת מה טיבו של יצה"ר ומה זה מבקש להסית לאדם למרוד פי ה' ואמרו יורד ומתעה עולה ומרגיז הוא כי הס"ם וסייעתו היו ממלאכי' שאמרו לה' אל יברא אדם כי אדם עלול לחטא וה' לא השגיח בם ולכך למען הראות כי אמת אתם שאדם דרכו כסל למו לחטוא ולמרוד ישלח חציו המונו וצבאיו ויופיצם בבני אדם להסית אותו לחטוא בה' ואז עולה ומרגיז הלא יפה אמרתי אל יברא והנה באמת אלו הדבר כדעת הפלוסופים שאדם עלול לחטא זולת הסתה מבחוץ כי אם חומר גופו עלול לכך יפה יש טענה לס"ם אל יברא כי הוא עלול בעצמותו מחטא אבל באמת זולת הסתת השטן וצבאו אף דהוא מחומר לא יחטא רק החטא הוא בסבת הסתו א"כ איך יעוז ויאמר אל יברא כי עלול לחטא רשע הלא ממך הוא כי אתה הוא האויל המתע' שב במקומך לבל תשב במארב ללכוד נקי כפים יהיה בני אדם שומעים בקול ה' וידוע בקרא גבי מבול וינחם ה' וכו' ויתעצב אל לבו כי כביכול הקב"ה מתעצב כשאדם חוטא כי אז לכת מ"ה פתחון פה מה אדם אשר בראת לעבור רצונך כמבואר במד' שאמרו בעת מבול וכי לחנם אמרנו לפניך אל יברא אדם כנ"ל אך אם אדם אינו חוטא רק מסיבת היצה"ר אין כאן טענה כלל כנ"ל והמופת על זה מסיבת מה בא החטא הוא המכריע אם אנו רואים כי דשאים שהם יותר חומר עכור מן אדם ומ"מ שמעו בקול ה' והיינו כי קצת ניצוץ קדושה יש בקרבם כנודע כי אין לך דבר שאין בו ניצוץ קדושה ולכך כתיב לא על הלחם לבדו יחיה אדם כי על כל מוצא פי ה' וכו' א"כ אם חומר דשאים נכנעו לקול הקדושה מבלי לצאת בערבוביא ולשנות דרכם ומנהגם כי ענין לחות חומרם ומזגם מורה לצאת בערבוביא כדאמרינן אלו שדרכן לצאת בערבוביא וכו' ומ"מ בטלו ענינם נגד מקצת קדושה אשר בקרבם מה היה אדם עושה אשר חומרו זך נשמתו וקדושתו רב פשיטא שהיה שומע קול נשמה מבלי נטות כלל רק בסיבת המסית יצה"ר חוטא וא"כ יפה ברא ה' אדם כי מצד עצמו אינו עלול לחטא ואין לו להתעצב וזהו הענין בשעה שנשאו דשאים ק"ו בעצמן וכו' א"כ מזה מוכח דלולי יצה"ר המסית אינו אדם עלול לחטא ואין לו להתעצב על בריאת אדם ולכך פתח ש"ה יהי כבוד ה' וכו' ישמח ה' במעשיו כי יהיה לו שמחה ולא עוצב ולכך אמרו ש"ה שהוא חנוך ומט"ט כי נודע מ"ש נעשה אדם בנשמת צדיקים נמלך והם מט"ט ואלי' ואמרו יברא ולכך פתח שר עולם כי הוא האומר יברא כנודע בזוהר כי מט"ט וחילו ומלאכיו אומרים יברא וא"ש הנה כמו שיש מופת מדשאים כנ"ל כן יש מן ילדים קטנים עד שיגדלו לאנשים אשר אין עלולים לעון ופשע כמו גדולים ואלו הדבר תלוי בחומר הלא חומר קטנים יותר חומר מגדול שכבר עסק בו כמה ומדע וזכזך חומרו וא"צ להאריך כי נודע בכל ספרי טבעי' כי חומר הקטן יותר עכור מחומר גדול עד שמוליד ארסו בחומר שלו וממנו אבעבועות הקטני' כנודע אבל ברור שתלוי בהסתת יצה"ר ולכך בהיות בלתי בעל עונשין אינו מבקש להסית ולהחטיאו ולכך בן עשרים שנה שהוא בן עונשי' למעלה היצה"ר מתגבר למאוד ולכך בן עשרים לרדוף היצר הרע כי יש כאן מלחמה גדולה עליו והנה בזמן הבית אמרו בירושלים צדק ילין בה שלן אדם בלי חטא כי מקום קדושת ציון וירושלים וריח הקטור' וקרבנות היו מבערים רוח הטומאה ולא היה ביצה"ר כח לשלוט באנשים כלל ולכך היה בהם קדושים שרוים בלי חטא והי' זה לאות כי אינו בסיבת החומר כי בזה שוה ירושלים כמו שאר מקומות רק הראי' מוכיח שהכל תלוי בסיבת יצה"ר ולכך בזמן הבית היה הקב"ה שוחק כהנ"ל ישמח ה' במעשיו ואין פה עצבון כלל ועם מי ה' משמח עם לויתן אשר יש בו שני פירושים ושניהם אמת כי הצדיקים נקראים לויתן לשון דבוק שדביקים בה' כדכתיב אתם הדבקים וכו' והם לוית חן וגם הסטרא אחרא הן לויתן נחש בריח ונחש עקלתון והוא אשר יהיה נהרג לע"ל והקב"ה שוחק עליו שאתה אמרת אל יברא חזי כי אין אדם עלול לחטא לולי הסתך אמנם לאחר חרבן אשר בעו"ה רוח טומאה גובר על ארץ ומי גבר אשר לא חטא בעו"ה ופסו חסידים כביכול אין שמחה כנ"ל רק שמחתו בתנוקות של בית רבן שמהם ראי' כי אין אדם עלול לחטא וזהו ענין הפסוק ה' אדונינו מה אדיר שמך בכל הארץ אשר תנה הודך על השמים וכמו שפירש"י שאין לו לברא אדם כי אם הודו במלאכי שמים שאינה חוטאים משא"כ אדם עלול לחטא אבל מפי עוללים ויונקים יסדת עוז כי עי"כ מוכח שאדם אין עלול לחטא ולכך להשבית אויב הוא הס"ם וכת דיליה האויב לאדם ומתנקם כי נטר קנאה מתחלת בריאת עולם באומרו אל יברא ומזה תלמדו כמה יש לבכות מבלי פוגת על חללי עמנו ועל שברון לבנו יום ולילה לא דומי' וכבר אמר אסף אלהים אל דמי לך וכו' ואיך נחשה נחנו ולא נבכה יום ולילה אשר נוסדו עלינו יחד לעקר שם ישראל מארצם והיום כך ולמחר כך ומה נעשה נחנו צאן נדחה ואין לנו להמלט אלא בית מלך מלכי של עולם ושם נשפוך שיח שירחם עלינו ויעמוד לימין עמו ועיקר הבכי כאשר אמרתי פשפוש במעשים וליסר עוברי עבירה ומבלי להחניף רשעים עושי עול כאשר אמרתי למעלה ולא לומר כי עי"כ יגיע לי נזק כי אם לבטוח בה' ואמרי' בגמרא דע"ז כשהלך ר"י ב"ד לבקר ר"ח ב"ת אמר אומה זו משמים המליכו ואתה יושב ומקהיל קהלות ברבים לתורה אמר מהשמים ירחמהו א"ל אני אומר לך דברים של טעם ואתה אומר לי מהשמים ירחמהו א"ל מה אני לעה"ב א"ל כלום מעשה בא לידך א"ל מעות פורים נתחלף לי בשאר מעות וחלקתי הכל לעניים א"ל א"כ מחלקך יהי חלקי עכ"ל ויש להבין טענו בחיטים והודו בשעורים הוא הוכיח אותו על שמכניס עצמו לכלל סכנה עצומה כזו והוא השיבו מה אני לעה"ב גם וכי ריב"ד נביא שידע אם הוא בן עה"ב ועוד איך יוכל החי לידע הלא בקדושיו לא יאמין ואפילו על אבות עולם לא יחד השם שמו כ"ז חיותם ואיך שואל אם הוא בן עו"הב והתשובה שנתחלף מעות וכו' יותר תמוה דכי בשביל כך יהיה אדם לעו"הב הרבה מצות והרבה שמירות שייכים עוד טרם שיזכה גבר ארחו לעו"הב ואלו ידעתי שבשביל כך לבד בטוח אני בעה"ב אפילו כסות וגלימא דעל כתפאי הייתי מוכר אבל הענין כך כי כבר כתב המהרש"א באומרו אני אומר לך דברים של טעם וכו' והיינו מפני דאין סומכים על הנס דמנכים לו מזכיותיו ע"ש אבל יש ב' מיני עבודות ה' אחד מחמת שכר עה"ב ועונש גיהנם אבל המין השני שהוא העובד השלם הוא שאין עושה לשום דבר כי אם לעשות רצון קונו עד שאמרו בשם חכם שאמר אפי' יודע אני שע"י עשיות מצות אני יורש ח"ו גיהנם וע"י עבירות ג"ע מ"מ אני מניח עבירות ועושה מצות היות כן קיום רצון ה' ואם כן אדם כזה יוכל לסמוך אנס ומה איכפת ליה בנכוי זכיות כי הלא אין עובד בשביל שכר ג"ע עד שנא' שיפחתו לו משכרו והלא כל מגמתו בשביל עשות רצון הבורא וא"כ אם יפחיתו לו יפחית וזהו תשובת ר"ח ב"ת כששאלו אני אומר לך דברים של טעם וכו' והיינו כמ"ש מהרש"א דאין לסמוך אנס דמנכין לו מזכיות ע"ז השיב מה אני לעה"ב הרצון מה אני מקפיד לעה"ב וכי אני עובד ה' בשביל שכר עה"ב אם יפחת יפחת ואני עושה רצונו להקהיל וללמוד תורתו הקדוש' ברבים בבטחון שיעמוד לימיני בנס ואם ינכה מזכותי מה איכפת לי כנ"ל אמנם טעם אחר יש שלא להכניס עצמו בסכנה מפני חשש שאמרו חז"ל לעולם אל יכניס אדם עצמו לנסיון כי אולי יאסרהו הרשעי' ויענו אותו עד חלילה יעבירו על דעתו כמאמר שאול פן יתעוללו בי הפלשתים וכאמרם אלמלי נגדוהו לחנניא וכו' אך אם כבר עמד פעם אחד בנסיון וניצל בטוח הוא שיהיה ה' משמרו מכל רע ורגלי חסידיו ישמור כנודע ולכך שאלהו כלום מעשה בא לידך ואם עמדת שם בנסיון בלי פתיות יצה"ר אז תשכיל ויפה עשית אבל כל זמן שלא עמדת מימיך בנסיון לכבוש היצה"ר א"א לך לעשות כן להביא עצמך לידי נסיון וסכנות נפשות דהיינו נשמתך ולא גופך וע"ז השיב אין לך נסיון גדול יותר מממון כי כאן יש פיתוי והסתת יצה"ר למאוד מאוד כאשר עינינו רואים שהרבה אנשים הסובלים יסורים ומכות בוז וחרפה ועומדים בקדוש השם ובממון יצרם גובר בעו"ה לאין פשט ובשביל דבר קל אין אלהים לנגד עיניו לגזול ולעשוק עמיתו והיה אם יעשה לו חבירו נקל בעינו לנקום נקמתו ממנו במסירה וח"ה בעו"ה אשר הוא מכת מורידים ולא מעלים כללו של דבר אם אתה רואה אדם עומד בנסיון ממון הרי הוא מובטח שיעמוד בנסיון גופו לקידוש השם כי בעו"ה אין לך דבר שידו וכח של יצה"ר תקיפה מממון ואם אין כח לפתות איש בממון אז ברור שיוכל לו בכל עניינים והחוש ומעשים בכל יום מעידים ע"ז הרבה עד שאין צורך לראייה ולכך אמר לו רחב"ת הרי עמדתי בנסיון אפילו בממון וכבשתי יצרי שנתערב לי ממון חולין בצדקה ונתתי הכל לעניים ואם כן אין ספק שיהיה ה' אתי לכבוש יצה"ר ולקדש שמו יתברך ברבים וע"ז אמר מחלקך יהיה חלקי דוודאי יתקדש ש"ש על ידך בכל אופן וכמו שהיה באמת זכאות חלקהון קמי דמלכא קדישא ומזה נלמוד כי לעבוד את ה' בכל לב מבלי פני' כלל ולקדש שמו ברבים והעיקר הנסיון בממון מבלי לחום על ממון יותר מכפי הראוי ו צ"ל בממון של גזל ואינו של יושר כי מחטיא לאדם למאוד וסוף להביא כל הונו ממנו ומזרעו לטמיון וע"ז נאמר הכסף יענה הכל כי יש להזהר ממי שמונע ידו מממון שאינו יושר הוא בחזקת איש כשר וה' ישמור רגלו מלכד וגם לראי' איך ראשונים עמדו נפשם בקדוש השם ועי"כ הקב"ה עשה להם נסים וכבר דרשתי פעמים רבות אם אנו הולכים עם ה' בקרי לתלות בסדרן של עולם אף הקב"ה מניח אותנו להתנהג ע"פ סדרן של עולם ולכן אל תאמרו השרים קשים או יד יהודית גרמו כן שהתקרבו עצמן ביותר לשרים ואדונים וכדומה דברי שטות כי בזה ח"ו יקצוף ה' ואף הוא ילך בקרי להניח הדבר כמנהגו אבל אמת הדבר כי בהשגחה פרטיות וגזירה משמים היה כך להתם חטא ובהם הפגיע ה' עון כולנו ועלינו לבכות ולהתודות לה' על רוב חטאינו ואשר מעלנו בו ובתורתו ואף הוא יתמלא רחמים עלינו ולשוש אתנו כדרכו לשוש אתנו לטוב לנו כל הימים ולא יהיה לנו עוד חרפה בגוים ובא לציון גואל אמן:
<b>ת"מ</b> <b>מהגאון</b> <b>ז"ל</b> <b>ובו</b> <b>הספד</b> <b>על</b> <b>חכם</b> <b>אחד</b> <b>בז'</b> <b>אדר</b> <b>תקה"ל</b> <b>בק"ק</b> <b>מיץ</b>
<b>נעים</b> זמירות אמר תפלה למשה איש האלהים וכו' ובמד' זש"ה וזרח השמש ובא השמש לא שקעה שמשו של משה עד שזרחה שמשו של יהושע ולהבין מה ענין זה להך דתפלה למשה נקדים מה שכתב בגמרא דסוטה משה היכן מת בחלקו של ראובן בנבו והיכן קבור בחלקו של גד דכתיב כי שם חלקת מחוקק ספון מן ראובן עד גד ד' מילין מי הוליכו לשם אלא משה מת מוטל בכנפי שכינה ומ"ה אמרו צדקת ה' עשה ומשפטיו עם ישראל עכ"ל ויש להבין מה זו קושי' מי הוליכו הלא הרבה שלוחים למקום וברוח פיו יוכל לברוח אפילו אבן דומם מסוף עולם עד סופו וגם מה התי' דמוטל בכנפי שכינה ומ"ה אומרים צדקת ה' עשה וכו' מה ענין זה להך קושיא דמי הוליכו ד' מילין אמנם נראה דידוע דקב"ה קברו למשה דכתיב ויקבור אותו ודעת מהרש"א בסנהדרין דלכך נקבר מה' הואיל ולא ידע איש את קבורתו ולזאת חשב מהרש"א דהיה מת מצוה הואיל שלא היה לו קוברים זולת ה' אבל כפי הנראה ממשנה דסוטה לא מן השם זה נתעסק עמו הקב"ה רק הואיל ונתעסק בעצמות יוסף ולא היה גדול בישראל ממנו לכך נתעסק עמו ה' וצ"ל דמחמת לא ידע איש את קבורתו עדיין היה יכול לקבור אותו בן אדם ואח"כ להתעלם מקום קבורתו כדאמרי' דהיה סימן בתוך סימן ומ"מ א"א לדעת קבורתו והיה מפלאות מעשה ה' כי נורא הם רק היה לכבודו הואיל ונתעסק בעצמות יוסף כנ"ל וא"כ אינו בכלל מת מצוה וכבר ידוע דמת מצוה קונה מקומו ור"ע שהי' מוליך מת מצוה ממקומו למקום קבורה אמרו לו כל פסיעה ופסיעה כאלו שופך דם ודרשינן במד' צדקת ה' עשה וכי היה משה במדבר יכול לעשות צדקה הלא היה להם מן ובאר ולא חסרו דבר אלא צדקה עשה שלקח עצמות יוסף והם הלכו אחר ביזה ובזה יובנו דברי הגמ' דודאי אין קושי' הגמ' מי הוליכו דלא נעלם מגמ' דהרבה שלוחים למקום רק השאל' דסבירא ליה כמהרש"א דלכך נקבר מה' היותו מת מצוה א"כ הקושי' עצום מי הוליכו דמת מצוה קונה מקומו וע"ז השיב הגמרא דלכך היה מת ומוטל בכנפי שכינה לא מטעם מ"מ רק מ"ה אמרו הטעם צדקת ה' עשה וכו' והתעסק בעצמות יוסף וכו' ולא היה בגדר מ"מ ושפיר היה יכול להוליך גופו מחלק ראובן לחלק גד ובזה יובן מדרש הנ"ל כי המפרשי' הקשו משה אמר סבור הייתי או בי או בך ועכשיו ראיתי שהם גדולים ממני וממך הרי שנ"ו הם גדולים ממשה ונשמתם באו לתוך פנחס כנודע א"כ היה פנחס גדול ממשה ואיך אמרו שלא הי' בישראל גדול ממשה ונראה כך באמת משה חשב כך הואיל ונקדש המשכן בנ"ו ולא בו שהם מכובדים יותר ממנו אבל באמת לא כן היה כי לא אפשר שימות משה ונקדש המשכן ע"י כי עדיין לא היה זמן זריחת שמשו של יהושע כי היה צריך ראשון שימוש כל מ' שנה טרם הגיעו למעלה זו למלאות מקום משה מבחר יצורים וא"כ לא היה אפשר לשמשו של משה לשקוע וזה כוונת מדרש הנ"ל דדרש במדרש איש אלהים פטרון ר"ל איש חשוב שאין למעלה ממנו אלא אלהים וקשה הא איכא פנחס שהיה בו נשמת נ"ו שהיו גדולים ממשה וע"ז אמר המדרש לא כן הוא כי אין יקר ביצורי' למעלה ממשה והא דלא נתקדש בו המשכן משום דכתיב וזרח השמש וכו' שלא שקעה שמשו של משה עד שזרחה שמשו של יהושע ולא היה. אפשר למות קודם וא"ש והנה יום זה חושך ואפילה בעו"ה אשר נסתלק בו מחמד עינינו רוח אפינו משיח ה' אשר אמרנו בצלו נחיה וכל הקורות והרפתקאות דעדו עלינו הכל היה בסיבתו כאשר האריך בזה זקני הגאון בעל מג"ע חובה עלינו לשום על לב ולצער להוריד כנחל דמעה ובפרט בזמנים כאלה אשר בעו"ה דלו וגם נעו ישראל ואין לך יום שקללתו מרובה משל חבירו בעו"ה כי שמועות רעות ובהלות שמענו כי הרב הגדול המופלא מוה' אברהם פאפארש רב דטיפליץ הלך לעולמו בעו"ה בלי זרע כלל ומי יחוש לו חוץ ממני אשר טפחתי ורביתי כי ממש נתגדל בין ברכי ויצק מים ע"י ותורתי בתוך מעיו והי' כל עסקו בתורה ובחכמה ויראה על זאת ידוו וירדו עינינו דמעה כי אבדנו בשנה זו אבירי ישראל איך אבדו גבורי' ויאבדו כלי מלחמ' ווי ווי אבדו ישראל בשנ' הלזו גבורי תורה ואיך אתנחם בראותי כי בעלי חכמה אשר אמרתי יהיו לאנשי חיל לקום בעד העם ולהיות להם למורה לצדקה ובאורם יהיה ליהודים לאורה נאבדו נאספו תמו בעו"ה ומחדש לא נשמע אשר יציץ ציץ פרח שושן עדות ללמד אשר נאמר זה יהי' לעם ויזל מים מדליו להשקות צאן ברהטים וא"כ איך אוכל להמלט נהי ובכי וברוך השם שיש עוד תורה בישראל ללמדם חוקים ישרים ומשפטים צדיקים אבל אני חושש מה יהיה דורות הבאים וכי בהמה ירעו איכה ירעו הצאן ישראל על משכנות הרועים כי אין גדיים בעו"ה ה' ירחם עמו כי לא אלמן ישראל אבל הסיב' והטעם בעו"ה שנתמעט התורה הוא מ"ש בזה הדרוש ובאמת ימים אלו ימי ששון כמאמרם משנכנס אדר מרבין בשמחה כי החודש נהפך כדכתיב והחודש אשר נהפך וכן דרש בירושלמי אבל בעו"ה ערבה כל שמחה ונהפך לאבל חגינו ואיך אשמח בפורים בזכרי הר ציון המה בה"כ ובה"מ שוממים ודרכי תורה הם דרכי ציון ציוני הלכה אבילות שעיקר שמחת פורים הוא בתורה דכתיב ליהודים היתה אורה זו תורה ואף המן שמח שנפל הפור בירח שמת בו משה כי אז נסתמו מעיינות החכמה כנודע וכמאמר חז"ל כי אלפים רבבות הלכות נשתכחו בימי אבלו של משה שהוא בחדש זה ולכך שמח כי ידע כ"ז שיש בישראל תורה לא יהיה ידו עושה תושיה ותורתינו הוא חיינו ושלימות נפשינו והנה סיבת מיעוט התורה הוא שפלות התורה כי בעו"ה מבזי' מאוד ללומדי תורה והיקרים המסולאים בפז נחשבו לנבלי חרש מעשה ידי יוצר ובעו"ה מאוד בזוי' בעלי תורה בעיני ע"ה ויעליבו במלאכי אלהים בעלי תורה ובאמת העוסק בתורה בזמן הזה הוא מקבל שכר למאוד כי ודאי א"א לחושדו בשום פנים כי בעו"ה שבע כל ימיו בוז וקלון מי יש בכם מבקש להשיא בתו לבחור מופלא בתורה כולי האי ואולי האי אם יש לו ממון ושאר תוארים אשר לא יאמרו כי היותו בעל תורה הוא חסרון (מעוות לא יוכל לתקן אבל שיאמרו ראה זה עשיר בדעת ועני בממון אתן לו בתי לאשה דבר זה לא יראה ולא ימצא ואין תקוה לבחור להנשא לאשה כי כאשר נושא אשה אין לו במה להתפרנס כי בעו"ה אין קהלה שיש לה בה"מ שיתפרנסו מקופת הקהלה לומדי' לש"ש תורה והלא חובה על עיר לזון דיינים ואל ישעו בדבר שקר כי בעו"ה נתמעט קופת הקהל כי אלו יצמצמו בהוצאות שאינם צריכים מה שעושים בריבוי נרות שלא לצורך ובשבועות בבה"כ וכדומה ורב תכשיטין לס"ת כפרכת ומעילים יותר מדי יכולים להספיק כמה לומדים הלא כל התורה הוא כספר חתום מבלעדי ת"ח יאמרו נא מצוה אחת הכתובה בתורה אשר אינה צריכה פתרון מת"ח ועיקר התורה בתורה שבע"פ כי תורה שבכתב היא רמזים וסימני דאורייתא ועיקרה התורה שבע"פ הנמסר' לחכמי דור להורות עפ"י התורה אשר נמסר לנו מחכמי הדור מעתיקי שמועה תורה שבע"פ וא"כ עיקר חיינו ושלימות נפשינו תלוי בלומדי תורה שבע"פ וזהו כוונת חז"ל מכה אשר לא כתובה זו מיתת של ת"ח כי עיקר שבר בהעדר הת"ח היא מחמת התורה שבע"פ ואלו לא היה תורה שבע"פ רק הכל בכתב לא היו צריכין לת"ח כ"כ כי הכל אמור' עם הספר וכל יודעי לשון עברי יבחינו הדין והדת לכך עיקר המכה תלוי בזה שלא נכתב כל התורה ועיקר חסר מספר וזהו מכה אשר לא כתובה ועוד יש בזה כי נודע מ"ש משה שפיר קאמר כי ת"ח בכלל נקראים משה והוא כי כבר פירשו במה שאמרו יעקב לא מת משה לא מת והיינו כי נשמתם ונפשם לא נסתלק למעלה רק הם מתקשרים עם נשמת החיים להגין על הדור וביחוד משה נשמתו ונפשו תמיד נקשר עם חכמי הדור ואדוק בהם נפשו קשורה בנפשם כי הוא מקור חכמה והמדע והתבונה בתורה שהוא ממרום קדשו אשר ה' יערה רוח ממרום על לומדי תורה הוא למשה לבד כי הוא עיקר הצינור המקבל חכמות אלהים וע"י יושפעו לישראל להיות נשמתו כלול בהם וזהו מאמר חז"ל מתחילה ניתנה תורה למשה לבדו והוא נהג טובת עין להנחיל לישראל ולכך נקראת תורת משה ולכך משה מתדבק בכל לומדי תורה לשמה ולא עלתה נשמתו למעלה רק תמיד שרשה דבוק עם נשמת צדיקים ות"ח וזהו ולא ידע איש את קבורתו כי הוא קבור בגולה עם כל חכמי הדור ולכן כל ת"ח נקרא משה וזהו מאמר הפסוק משה לא כהתה עינו ולא נס ליחה וכו' ויבכו אותו ישראל ל' יום דיש להבין מה ביקש הכתוב בזה התואר למשה אם כהתה עינו או לא ולמעלת יקר משה מבחר כל היצורים ירום ונשא ממ"ה תואר זה שפל ופחות למשה מאוד מאוד אבל הענין כי קשה איך לא בכו ישראל על משה יותר מל' יום ואם על רבינו הקדוש אמרו דהוי ספדי ליה י"ב חודש והטעם כי אמרו תוך י"ב חודש נשמת צדיק עולה ויורד כי יש לנשמה קצת דביקות עם הגוף וקשה לה לפרוש לגמרי מן הגוף אף כי הגוף עולם חשך ובעולם הנשמות כולו אור ולכך אמרו יום המות כיום הולדו כי גם בלידה יקרה כן לתינוק המוטל במעי אמו במקום חושך ואופל צר עד שצריך להיות מקופל כפנקס ושורה במקום צואה ודם ובבואו לעולם מקום מרווח בהיכל מלך באויר צח וטוב היה אומן עלי תולע ומרבדים מ"מ צועק וכמה ימים שמונח ממש כאבן דומם לרב צערו ופרידתו ממקום שהיה וגלל כן אמרו חז"ל אף מנוה רעה לנוה יפה בודק וכן במותו מ"מ דבוק וכרוך עם הגוף י"ב חודש ועולה ויורד והוא ענין הספד שלנו כי ע"י קול בכי והספד שלנו העולה למעלה הנשמה מתדבקת בו ועולה עמו ולכך אמרו אחים הספדא דהתם קאימנא דהנשמה נאחזת בגוף וקשה לה לפרד ולעלות אם לא ע"י הספד ואמרו שם בגמרא דהוי ספדי ליה בלילה ואיכא דאמרי ביום טעם מחלוקתם תלוי בכך במה שאמרו במד' ויהי בלילה ויתחפש שאול וילך אל בעלת אוב וכי לילה היה אלא שהיה אופל ויללה כלילה ע"כ וקשה מה קושי' של המד' וכי לילה היה דלמא באמת לילה היה וכן דרכן של כל הולכי בדרך לא ישר וסטרא דמסאבא להיות במחשך מעשיהם חשך ולא אור אמנם כוונת המדרש כך כי אמרו בגמרא דשבת דשאל האי מינא אתון אמריתון נשמת צדיקי' תחת כסא הכבוד אוביא טמיא איך אסיק לשמואל ומשני תוך יב"ח הוי שנשמתו עולה ויורד ומבואר בזוהר ביום הנשמה למטה ובלילה למעלה בצרור החיים במקום פקדון הנשמות וא"כ א"ש דיפה הקשה המד' וכי לילה היה דנשמת שמואל היה למעלה ולא היה אפשר לאוביא טמיא להעלותו ולכך משני דבאמת יום היה רק היה יום חושך לשאול וכו' וא"ש ולדעת זו היה הספידו של רבינו ביום כי אז נשמתו למטה רואה בצער הגוף והספדו לעלות למעלה אמנם יש דיעה אחרת כי ביום הנשמה למעלה ובלילה הנשמה למטה ולכך אמרו לא"ד דהוי ספדים לרבי בלילה סוף כל סוף הקושי' במקומו איך לא ספדו למשה רק ל' יום אבל התי' מבואר כי ההספד הוא להעלות נשמת צדיק מאתנו לשרשו אבל משה נשמתו תמיד שוכנת אתנו ואצלינו ומתדבקת תמיד עם חכמי הדור להאיר לנו ולהיות לנו לעינים ולהשגיח עלינו כי הוא רועה נאמן ובכל צערנו לו צער כאשר מבואר בפיוט תענית אסתר שמשה געה ובכה לבטל הגזירה מהמן והוא המשקה העדרי' ועדרי הצאן ומימיו מי חיים מהקודש יצאו להשקות לנו תמיד ולכך א"צ כ"כ הספד וזהו מאמר הקרא משה לא כהתה עינו ר"ל שלא סילק השגחתו מאתנו אף במותו כי תמיד עינו על ישראל ולא נס ליחו הוא השקת מימיו ולהראו' אותנו כי תמיד עומד עלינו ומתדבק אתנו ולכך משה לא מת כהנ"ל ולזו לא בכו ישראל רק ל' יום ולא היה צריך יותר כי עודנו לא מש מאתנו ומתדבק עם חכמי הדור וכולם בגדר משה וזהו ג"כ מ"ש עד שלא שקעה שמשו של משה זרחה שמשו של יהושע דלכאור' קשה הא פני משה כפני חמה ופני יהושע כפני לבנה ומה ענין שמש ליהושע אבל להנ"ל יובן כי לא שקעה שמשו של משה כלל כי דבק עם יהושע ולא כהתה עינו כנ"ל וזהו מאמר הגמרא בהמן ששמח הגיע ירח שמת בו משה רבן והוא לא ידע שבז' באדר מת משה ובז' באדר נולד משה וכבר הקשינו כמה פעמים מה בכך שנולד בז' באדר הלא תמיד אחר אחרון אנו הולכים והמתענה יום שמת בו אביו משום ריע מזל אף שבו ביום היה אביו נולד מ"מ מתענה בו דמ"מ דסוף הדבר שנתרע המזל וגם יש לדייק באמרם ראשון בז' באדר מת אח"כ בז' באדר נולד איפכא הל"ל בז' באדר נולד ובז' באדר מת אבל הענין כך כי משה לא מת ותיכף שמת תיכף נולד בהדבקו בנשמ' יהושע וכן בכל דור ודור ולכך אמרו כי המן שמח כי חשב בירח אדר נסתלק משה ואין כאן הגנה ולא ידע שלא כהתה עינו כלל כי תיכף שמת תיכף נולד ונתעבר בנשמת יהושע ועדיין אורו קיים ומאיר לישראל ולכך הקדים מיתתו ללידתו כסדר וא"ש:
<b>אבל</b> יש עוד פי' בזה כי יש לדייק מה ביקש בגמ' בז' באדר מת וכו' מה נ"מ הלא המן לא דקדק על יום בחודש רק על חודש כי באדר מת משה והל"ל סתמא והוא לא ידע כי באדר מת ובאדר נולד ואף שנולד איזה ימים מקודם או לאח"כ אבל כבר נודע מ"ש במדרש הן קרבו ימיך למות אמר הקב"ה ליעקב היום קובל עליך חייך אתה חי ולא אתה מת והדבר בעצמו תמוה אבל כבר נודע כי היום יש לו צער ויגון באבוד בו צדיק ראה במדרש מגילה כיצד נתרעמו הימים שלא יקרה בו איבוד ישראל ח"ו וכן הדבר בצדיק שהוא שורש ישראל ולעומת זה ביום שמת בו רשע יש ליום שמחה והוא יום ברכה שקרה בו אבוד רשע והנה רבקה אמרה למה אשכל גם שניכם יום אחד כי עשו ויעקב ימותו ביום אחד ובזה יש ליום שמחה מצד עשו ותוגה מצד יעקב ויצא שכרו בהפסדו אך אם באמת יעקב לא מת א"כ שמחה זו שמת עשו שמחה שלמה ולא יוסיף עוצב עמו כי יעקב לא מת וזהו מאמר המדרש דהקב"ה אמר ליעקב היום קובל עליך כי בסיבת איחור מיתתך נתעכב מיתת עשו גם כן והיום יושב ומצפה מתי יגיע היום ויאבד רשע זה מן העול' רק קשה מה זו שמחה הלא גם יעקב ימות ויש בו תוגה וע"ז אמר חייך אתה חי ולא מת וא"כ אין תוגה במיתתך ולעומת זה שמחה במיתת עשו וא"ש ומזו תבין כי המן שפט היות שירח אדר הניח שמת בו משה ולא ערער ש"מ שמאוד ריע מזלא וא"כ ודאי היה יכול לאבד בו ישראל כי לא יהיה החודש מערער לבל יקרה בו כליון לישראל כאשר עשו שארי חדשי' כמבואר במד' דאם יהיה מערער היה מערער על מיתת משה שהוא שקול כנגד כל ישראל אמנם באמת טעה כי באמת החודש אדר ערער על מיתת משה רק כל החדשים והימים ערערו לבל יקרה בם תוגה כזה למות משה והיה משפט ה' בכך יום שנולד בו והיה שמחה ליום וירח ההוא בו ביום ימות כדי שיקבל בו תוגה כי את הטוב יקבל ואת הרע לא יקבל אבל שארי ימים וירחים שלא קרה בהם שמחה בלידתו גם במיתתו לא יקבלו תוגה ולכך בז' באדר נולד ובז' באדר מת ובאמת גם החודש והיום ערערו לכל יקרה בהם מיתת משה אבל לא הועיל כמ"ש אבל על כליון ישראל ח"ו יערערו כמו שאר חדשים ויועיל לו כמו שאר חדשי' ונכזבה תוחלת המן בזה ולכך שימו על לב כמה רעה לישראל באבדון צדיק וכמה טובה בלידת צדיק כי בו נכלל משה רבינו וא"כ חובה עלינו לעשות תקנות להקים עמוד התורה ולגדל פרחי התורה כי בכולם כלול נשמת משה ובעו"ה ברואי צדיק ת"ח מת ודור יתום אין נצר משרשיו יפרה אשר אמרנו זה יהיה לעם ויגדל בתורה הוא בעיני כאלו מחדש ובימיו מת משה ומתו מוטל לפני אשר ראוי לעשות לו אבל יחיד ולקונן בלב מר לאולת הזמן אשר רואים ממש עולם חרב ואין שם על לב לבנותו ולעשות לו תמכון כל ענין אחשורוש והמן היה מוסב על התורה ואמרו ויתיצבו בתחתית ההר מלמד שכפה ההר כגיגית מכאן מודעא רבה לאורייתא ואעפ"כ הדר קבלוהו בימי אחשורוש ויש להבין ענינו אבל להבין מ"ש יען כבדוני העם הזה בשפתיו ולבם רחוק ממני הנני יוסיף להפליא העם הזה הפלא ופלא ואבדה חכמת חכמיו ובינת נבוניו תסתתר ואמרו חז"ל זה מיתת ת"ח ויש להבין מה זה עונש מדה כנגד מדה בשביל דבורם בפה ולא בלב ימותו ת"ח אבל יש להבין ג"כ כי ידוע מה שאמרו במדרש היש ה' בקרבנו אם אין אם יודע מה בלבנו נעבדהו ואם לאו לא נעבדהו גם זה לכאורה תמוה וכי ח"ו נסתפקו דור המדבר בה' אם יודע מחשבת הלב ואם הדברים כהווייתן הלא זו יותר מהמרי והבגידה מכל החטאים והסרחונות שנכתב בהם בתורה ולא מצינו שהקפיד ה' ומשה על זה וכבר אמרתי שהדבר הוא כך כי ישראל שראו כבוד ה' במדבר לא ראו עין בעין שכינת ה' רק מלאך ראו ובו היה שריית שכינה וכן מתחלה כשנגלה השכינה למשה לא היה רק ע"י מלאך דכתיב וירא מלאך ה' בלבת אש וכן ישראל לא ראו רק מלאך דכתיב ויסע מלאך ה' וכו' וכן תמיד לא ראו רק מלאך ובו היה שריית שכינה והיו ישראל מסופקים בזה אם השכינה שורה בתוך המלאך וא"כ הוא רק כמו מסך מבדיל לבל יזונו עיניהם מהשכינה כמו מסוה משה או שאין שורה השכינה בקרבו רק הוא שליח ה' ואמצעי בינם לבין ה' וא"כ היו ישראל מסופקים אם ישתחוו למלאך ההוא ולמולו כי לא יתכן העבודה בלתי לה' לבדו ואם אין השכינה בקרבו הרי עון גדול להשתחוות למולו ולכך ביקשו לנסות הדבר כי ידוע כי השם לבדו יודע מחשבות בני אדם משא"כ מלאכים ולכך אמרו אם יודע מה בלבנו ע"כ דהשכינה בקרבו ואם כן נעבדהו ונשתחוה לו כי ה' בקרבו ואם אין יודע ע"כ דאין שכינה בקרבו רק מלאך מליץ בינותינו וא"כ לא נעבדהו כנ"ל בכוונת ישראל היה בזה לש"ש וזהו על נסותם את ה' ולכך לא נחשב להם לעון כי לא היה ברוחם רמי' והנה בטעות זה נלכדו כל הערב רב ונפתו אחריהם המוני עם מישראל כי חשבו כי ה' לרב מעלתו ויקר גדולתו לא ישגיח בעצם בישראל להנחיל להם תורתו כי אם ע"י מלאך כי הוא אמצעי וזהו היה שרש חטאתם בעגל שבקשו לעשות צורה לשור שבמרכב' כי רצו שהחיות שהם סמוכים אל הכסא הם היו האמצעי בינם לשכינה ובחרו בצורה ההוא כי מן צורה ההוא יקבל שור שבי"ב מזלות והוא מושל על מדבר על כן נקראת מדבר שור וחשבו שיהיה להם לעינים בחנותם במדבר וכן במרגלים שכפרו ואמרו כי חזק הוא ממנו ודרשו כביכול בעה"ב אין יכול להוציא כליו משם אשר לא יאומן על דור דיעה שיחשבו בורא עולם לא יהיה סיפק בידו לגרש קרוצי חומר אשר בעפר יסודם אבל הוא הדבר כי חשבו שהכל ע"י מלאך וחשבו ששר ארצות חזק הוא מהמלאך ההולך לפניהם במדבר ולכן אמרו כי חזק הוא היינו שר א"י ממנו היינו מלאך ההולך לפניהם במדבר ולכך לא עבדו ה' בלב כי חשבו שהכל ע"י מלאך כדכתיב ויפתוהו בפיהם ולבם לא נכון עמו כי חשבו שהכל ע"י מלאך ומלאך אין מבין מה שבלבם וא"כ אין פשע ומזה פשתה המרי בכל עון בית הראשון כי זנו מאחרי ה' והכל בטעות זו והנה ידוע כל מלך הנאמר במגילה סתם הוא מלכו של עולם והמן כינוי לס"ם מקטרג על ישראל וכאשר עברו ישראל והשתחוו לצלם בימי נ"נ גברו כח של ס"ם לקטרג על ישראל ולכך אחר הדברים האלה גדל המלך את המן מעל כל השרים וכל מ"ה הסכימו עמו אין דורש אין גם אחד ממש וזהו וכל עבדי המלך כורעים וכו' והטעם כי כל תי' של ישראל היה שלא היה רק לפני' כמבואר בגמרא וזהו לא ידעו מ"ה כי הם אינם יודעי' מה שבלבו של אדם וא"כ לפי דעתם כפרו ישראל בעיקר וחייבים כליה אבל מרדכי הקיש דלתי מעלה כי ה' יודע מחשבות אדם הוא ידע כי לב ישראל היה שלם עם ה' ולכך שמע בקול מרדכי ובטל גיאות המן וא"כ בשעת מרדכי ואסתר נגלה לישראל טעותם והכירו וידעו כי לה' נתכנו עלילות ולא ע"י מלאך כי ה' בקרבם ומזו הבינו כי אין לעבוד לה' רק בלב תמים כי יודע מחשבות אדם ולכך קבלו התורה בימי אחשורוש ועבדו ה' בלב תמים ולכך אמרו כי התפלה בלי לב אין הקב"ה בעצמו מקבלו רק ע"י שליח מלאך כי הם אינם מכירין בחסרון הכוונה אבל תפנה בכוונת הלב הוא לה' לבדו כי הוא מקבלו כי הוא ב חן לבבות וכבר חמרו בכתובות במיתת רבי אראלים ומצוקים תפשו בארון הקודש וגברו אראלים את מצוקים ע"י כי מ"ה ביקשו שימות רבי והצדיקים ביקשו שיחיה הרי כי הרצון מלאכי מעלה שימות צדיק ויהיה משכנו בתוכם וא"כ אם אנו מתפללין שיחי' הצדיק אם התפלה הולכת ע"י מלאך אין קטיגור נעשה סניגור ואיך יהי' הם מעלים התפלה לה' שיהיה הצדיק חי והם רצונם שימות אבל כשמתפללים בתום לבב ה' מקבל תפלתינו בחיי הצדיק מקובלת וזה מאמר הפסוק יען כבדוני העם בשפתיו וכו' הואיל שתפלתם בלי לב והיא ע"י מלאך לא נתקבלו התפלה ואבדה חכמת חכמים ואם זה דבר אמת מכוון בפסוק יוצא לנו מזה כי בעו"ה עיקר העדר ת"ח הוא על ידי תפלתינו שאינה בכוונה רצויה בלי לב כלל אוי לנו כי חטאנו לא רחוק הוא מאתנו לקיימו ולעשותו בלב שלם ובנפש חפיצה כל המצות כדקא יאות ובשלימות וזה גוררת שגם תפלות י"ח וק"ש אינו בכוונה ואנו שופכים דמים ועקימת שפתיו בלי לב כזה הוי מעשה לשפוך דם נקי ובחטאתינו נעדרים צדיקי' הרבה הכל ע"י קלקול תפלתינו וזהו יצא לנו מרבוי אמירות תהלים ותחינות בקשות ותהלים כל ספר בכל יום וע"ז נאמר כל המוסיף גורע ששגורה בפיהם ולשונם ידבר כל היום ולבבם בל נכון עמו בשום אופן ואלו לא יתפללו בכל פעם רק תפלה המסורה מקדמונים ז"ל מן ב"ש עד עלינו ואיזה מזמורי תהלים אפס שיהיה בכוונה היה יותר טוב ומקובל לה' לבדו וא"צ למלאך מליץ בינותינו ובהך דהדר קבלוהו יש להבין בו ענין אחר במה שאמרו דאמר ה' אם אתם מקבלים התורה מוטב ואם לאו שם תהא קבורתכם דלמה יהיה כן אם התורה חובת גברא וצריך אדם לשומרה א"כ מה זו צריך קבלה מישראל הלא הם מוכרחים ומצווים ועומדים לקיים מצות ה' הוא היוצר הוא המצוה ואם היה רצון ה' לבלי מכריח ליצוריו על קבלת התורה והיה דעתו שיקבלם ברצון אם כן מה זו שאמר ואם לאו שם תהא קבורתכם הלא אין לך אונס גדול מזה ומכריח לקבל התורה וגם מה ראו ישראל מתחילה שלא רצו לקבל תורת ה' אשר כל חפצים לא ישוו בה וגם טענת או"ה כמבואר בגמ' דע"ז לכאורה טענה חזקה היא כלום כפית עלינו הר כגיגית ובאמת צריך טעם למה כפה לישראל ולא לאו"ה ולמה הדר קבלוהו בימי אחשורוש אבל יובן ג"כ כשנבין במדרש מגילה כשבת המלך אחשורוש על כסא מלכותו כתיב כי לה' המלוכה ומושל בגוים ואת אמרת כשבת על כסא מלכותו ותמה יפה ענף מה זו קושי' וכי בשביל שלה' המלוכה והוא מתנשא לכל ראש לא יתכן לומר על מלך בשר ודם שיושב על כסא מלכותו וכהנ' רבות במקרא ולא שאל כן וכמו שאין פותר להקושיא אף לתי' אין פותר וגם יש להבין מ"ש במדרש ומרדכי יצא מלפני המלך וכו' מלמד שנעשה מלך וכו' וגם בזה תמה היפה ענף וכי בשביל שיצא מלפני המלך בלבוש יקר כראוי למשנ' למלך נאמר שנעשה מלך אבל עיקר הענין דע כי רבים מחכמי תולדה ובראשם הראב"ע חושבים כי יש כח במזל לגרום לאדם כפי תולדה שלו אם יהיה טוב או רע גנב או צנוע כדמצינו בחכמי התלמוד שאמרו הכלדיים ברך גנבא יהיה ומאן דבמאדים אשיד דמא וכו' וכן שפוט ישפטו בכל קורות הגוף וכל נמוסו שבתו וקומו ע"פ גרם השמימי אבל רבים ובראשם הרמב"ם חולקים ע"ז וטענתם דא"כ אף אתה תפר יראה ויש בזה ביטול לקיום התורה ושכר ועונשים להיות האדם מוכרח מפי המזל ואם בעת לידתו גזר עליו המזל להרע מה יעשה העני בזה להקים נגד משטרי השמים ואמת כי תירצו דאף כי יש בזה בכח מזל לגרום לאדם סדר הנהגתו מ"מ יש כח באדם לעשות מול המזל ולגבור חיילים ולעשות טוב אף כי המזל בו לרוע וזהו חלק אדם ממעל לגבור על המזל בחכמתו ויראתו אבל עם כל זה הקושיא במקומו כי מ"מ סיבה ראשונה לחטוא הוא ממזל ומה יעוז אנוש קרוץ מחומר להלחם נגד כוכבי שמים ממסילותם ודבר זה קשה למאוד ולאו כל איש אשר לו העוז לעמוד נגד כסילי שמים ודבר זה נמסר לגדולי הדור אבל לאו כל אפים שוים בזה ועכ"פ אין עונשו קשה כ"כ היותו לא במעל ולא עינה מלבו דבר הרע הזה ובזה יובן דברי ממוכן שאמר לא על המלך לבדו עותה ושתי המלכה וכו' ועל כל העמים וכו' דלכאורה הוא זה המזלזל בכבוד המלך כאלו יאמר דבשביל שגם המלך אינה ראוי כ"כ לעונשו כמו דפגמה בכל עולם ודבר זה גנאי למלך כי בשביל כבוד המלך ופחיתות כבודו יותר יש לענוש מנוגע בכבוד המוני עם ובמה נחשב זלזול כבודם נגד זלזול כבוד המלך כי רב הוא אבל נראה במ"ש ויאמר המלך לחכמים יודעי העתים כדת מה לעשות במלכה ושתי כי אחשורוש היה חס על ושתי וחשב אולי מפאת המזל היה לי זה שתהיה אשתי מורדת בי ותמאן לשמוע בקולי א"כ לא עליה הפשע כי כך חרוץ המשפט מהמזל ושליחותיה קא עבדא ולכך שאל ליודעי עתים הבקיאים בדבר התולדה לדעת אם כן מפאת המזל או לא אבל כבר כתבו כולם גם מהרש"א בסוף מס' שבת גבי אין מזל לישראל דלהרע לכל אומה אין כח ביד המזל כ"א מה' לבד יצא הדבר ע"ש וזהו מאמר ממוכן לא על המלך וכו' אתה חוקר לדעת אם הוא מפאת המזל לא אדוני אם על המלך לבד עותה י"ל מכח מזל אבל היא עותה על כל השרים ועמים א"כ ל"ל מפאת מזל ולכך חייבה מיתה.
<b>ומזה</b> נלמוד כמה יש לאדם לחפש בזכות טרם שידין אותו ובעו"ה כעת נהפך שאם יש חלק א' מאלף לחוב יחפשוהו ממטמוני' לדין אותו לחוב ואין דן דינו למזור ולא כן עשו גוים קדמונים וגם יש ללמוד מה רב הוא המקלקל לרבים ובעו"ה כל העושים דבר רע לא זו שמקלקל לעצמו אף גם שמקלקל לאחרים כי אם יעשה א' אלף טובים לא ילמדו ממנו ויאמרו לאו כל אדם לו הכח והיראה לעשות כמתכונתו ואם יעשה חובה א' תיכף ילמדו ממנו לומר אם פלוני עושה כך למה אגרע ולכן יש להזהר מאוד מבלי לגרום רעה לאחרים וכל המחטיא רבים אין רע גדול מזה כי רבים חללים יפול ובגמ' אמרו דשאל לבני יששכר הבקיאים בעיבור שנים והם השיבו דילך לגבי עמון ומואב דיתבי בדוכתא דכתיב שאנן מואב וכו' ולהבין הענין מה טוב בבקיאות בעיבור שנים לדון דינה של ושתי ומה השיבה דילך לבני עמון ומואב מי ביקש זאת מידם והליועצים למלך נתנם אם לא רצו לדון ושתי היה די בזה ולמה להם ליעץ למלך ממי תקום העצה ודבר משפט אבל באמת אחשורוש הלך הכל בדין ובמשפט עם ושתי וכבר נודע כי בן נח הוא בר עונשין כשהוא בן כ' כמו למעלה דבמ"ת נתחדש הלכה דיהיה הזכר בן י"ג ובת י"ב שנה לעונש בגדלות אבל בבן נח עונש שלמטה ושלמעלה שוים ומבואר בילקוט כשכבש כורש לבלשאצר היתה ושתי נערה ובא אחשורוש ולקחה וידוע כי נערה שנותיה בת י"ב שנים ו' חדשים ומבואר במגילה כי כורש מלך ב' דריוש ג' וא"כ בשנת שלש למלכו שעשה משתה הרי כאן עברו שבע שנים וא"כ כאשר החל לעשות משתה שהיה בתחילת שלש במלכו היתה ושתי בת י"ט שנים ששה חדשים ותחלת סעודתו היתה בתחלת שנה שלישית שהוא תשרי כי למלכי או"ה מתשרי מנינן וא"כ משך הסעודה שהיה ק"פ ימים שהוא חצי שנה א"כ כבר היתה בת עשרים והיתה ב"ע אך אם היה בחורף הלזה חודש עיבור א"כ עדיין לא נשלמו העשרים שנה כי נשלמו הק"פ ימים טרם שישלם חצי שנה א"כ עדיין אינה בת עונשין ולכך חקר לדעת אצלם אם נתעברה השנה והנה הם ידעו כי לא נתעברה השנה וא"כ היא בת עונשי' ומ"מ פתחו בהצלה תחלה דנודע דלכך עמוני ולא עמונית דאין דרכה של אשה לקדם ואמרו היה להם לקדם נשים לקראת נשים ואמרו כל כבודה בת מלך פנימה וא"כ אם אפי' נשים לקראת נשים אין להם לקדם איך תלך ושתי ערומה לפני אנשים ואמרו במדרש בשביל צנועות נשי מואב ועמון כאשר יעץ בלעם להפקיר בנותיהם לבני ישראל מיאנו בנות מואב ולכך הוצרכו להפקיר בנות מדין זכו ולא גלו בראש גולים דכתיב שאנן מואב וכו' וזה כונתם דהם ביקשו להליץ בעד ושתי ואמרו זיל לגבי עמון ומואב דיושבים שקט ושאנן והכל בזכות צנועות נשים א"כ הדין עם ושתי שלא ביקשה לעשות פריצות כזו ולבוא ערום בפני כל השרים והעמים מזו נלמוד כמה יש לאשה להיות צנועה ואמרו חז"ל בא גבריאל ועשה לה זנב הרצון כי נתן בקרבה להיות צנועה כי אמרו במדרש דלכך נבראת מן הצלע מה צלע מכוסה וטמון אף האשה צריכה להיות צנועה ויושבה בביתה מבלי תראה ותמצא בחוץ אך זהו אם נבראת מן הצלע אבל למ"ד ד"ו פרצופין נבראו א"כ אין הבדל בין זכר ונקבה כלל וחז"ל כינו לצלע שנברא' אשה ממנה זנב כדאמרי' בברכות ח"א פרצוף וח"א זנב וזהו כי גבריאל נתן בלבה זנב היא הצלע ולא פרצוף וא"כ צריכה להיות צנועה מבלי ללכת ערום לעין כל ומזה יש ללמוד לנשים תוכחת מגולה שתהיינה צנועות יושבת אהלי' ות"ל בכאן נשים צנועו' בעצמותן ת"ל לא נשמע עליהם שום שמץ רע ח"ו אבל בעו"ה יעמדו ברחוב מקום מהלך רבים עד שכמעט א"א להלוך אם לא יפגשו בם בבקשה מכם למה לכם זאת להתגרות היצה"ר בעצמיכם הלא די לנו במלחמתינו עם יצה"ר כאשר הוא החל ויש לנו להשמר ממנו מכל רע ולמה לנו להביאנו לכלל נסיון ומלחמה עם יצה"ר שאין מלחמות מצוה כלל הואיל והוא נעשה מצדנו וביחוד יש לנו להשמר מהרהור והסתכלות כי הוא מזיק לאדם עד למאוד בכל דבר חפץ חפצי שמים הן לימוד הן תפלה והן בכל דבר ולכן נא הסירו רוע מעלליכם מנגד עיניכם מנעו עצמכם מתועבה זו וביחוד להשמר ולהזהר פן ואל ח"ו יבא לידי יחוד אנשים ונשים בחורים ובתולות א"א שהוא איסור דאורייתא ויחוד פנויי' דוד וב"ד גזרו עלי' וכל העובר על דברי חכמים ח"ו וחמורי' ד"ס יותר מד"ת מי הוא זה ואיזה הוא אשר בשם ישראל יכונה אשר לא יירא ויפחד ויסמר שערות ראשו מהעונשים הגדולי' הקשים והמרים עד מאד האמורים בש"ס ובזוהר ובכל ספרי מוסר על עון מוציא זרע לבטלה ר"ל כידוע לכל ואיך יביא האדם עצמו לכלל זה ח"ו ביחוד ובהסתכלות בנשים אשר הוא נמנע ממש לבל יבוא לידי הרהורים רעים ביום לבוא לידי טומאה בלילה ח"ו וזה אין נקרא אונס כי הוא עצמו הוא הגורם ומגרה יצה"ר על נפשי' לכן נא ונא בבקשה מכם יהיה מחניכם קדוש לבל יהיה בבתיכם עירוב וכל אשה שורה בביתה ונשוב להנ"ל כי באמת אם המזל גורם להרע ולהטיב איה איפוא שמירת התורה בכללה אמנם כבר אמרו אין מזל לישראל כי הטעם כי מחמת המזל לא היה ראוי לאברהם להקם זרע בעולם ואברהם באיצטגנינות שלו ראה כי אינו מוליד כי כל המזלות מתנגדים לו להקים זרע אבל ה' שדד המערכות להקים עם ישראל מאברהם מתנגד למזל ולכך אין מזל לישראל כי לא באו לעולם מפאת מזל ולכך יכולים הם לשמור התורה ולבחור בטוב ולמאוס ברע כי אין המזל מכריחן לשום דבר וזהו הטעם כי כל עמים מאנו לקבל התורה כי הם תחת המזל ומזל גורם להרע ולהטיב ואיה איפוא שמירת התורה אמנם נחנו עם ה' ראוי' לקבל התורה כי אין אנו תחת המזל כלל ובזו תבין מה שאנו אומרים אשר בחר בנו מכל העמים דלכאורה קשה הלא חזר על כל עם ולא קבלוהו זולת נחנו עם ישראל וא"כ מה זה שאנו אומרי' אשר בחר בנו וכו' אבל לפי הנ"ל יובן דזו היא הבחירה שבחר בנו שלא נתן לשלוט בנו המזל כי אם הגביה אותנו למעלה מהמזל ובשביל זה קבלנו התורה כי לא היה ביד המזל להכריע אותנו בשמירת המצות משא"כ אלו הניח אותנו תחת מזל לא היה לנו אפשר כמעט לקבל תורה מטעם הכרחיות המזל ובזו תבין מ"ש אם אתם מקבלי' התורה מוטב וכו' ואם לאו שמה תהיה קבורתכם דלא היה כמכריח לגמרי רק כמזהיר ואומר כי ודאי לא לחנם פחדו וסרבו ישראל לקבל התורה היקרה מפנינים רק חשבו כי הם תחת מזל ואם כן המזל יכריח אותם ולא יהיה סיפוק בידם לקיים התורה ולשמרה כראוי ולכך מאנו לקבל התורה אבל הקב"ה אמר להם כי טועים הם וכי הם למעלה מהמזל ואין בהם ממשלת המזל כי אלו היו הם תחת המזל ודאי יהיו נאבדים ח"ו מהעולם כי המזל הוא נגדם וכל משטרי המזל לעקור לישראל ח"ו וזהו אם מקבלים התורה מוטב ואם לאו שתחשבו כי אתם תחת המזל ולכך אין לכם לקבל התורה שם תהיה קבורתכם כי המזל לרוע נגדיכם ותאבדו מהר וזהו ענין כפיית הר כגיגית כי המזלות הם ככיפת הרקיע ונמשלים ככופה הר עלינו כאשר חוש הראות מעיד ולכך לא כפה על או"ה הר כי הם באמת תחת המזל ואין המזל נגדם לעקרם ולשרשם אדרבה הוא לטוב להם ולכך לא שייך כפית הר כגיגית באו"ה כי המזל הוא לטוב להם אך מחמת זה לא קבלו הואיל והם תחת מזל וכמעט ידיהם אסורות כנ"ל וזהו יהיה מטענתם לע"ל כלום כפית עלינו הר כגיגית הרצון שהיינו למעלה מהמזל והיה סיפוק בידינו לקיים התורה בלי מכריח למול התורה מפאת המזל והנה אף כי במ"ת נאמר לישראל והגיעו למדרגה למעלה מהמזל היינו למעלה מז' כוכבי לכת אבל עדיין היו ישראל במחשבה כי גלגל השמיני שהוא י"ב מזלות מושל בם כי באמת יש לי"ב מזלות קצת ממשלה בישראל ובאברהם שנאמר לו צא מאיצטגנינות שלך היינו דקאי צדק במזרח שהוא מז' כוכבי לכת וא"כ עדיין היה להם פ"פ כי א"א לקיים התורה כי מזלות ההמה מכריחים לעשות טוב או רע ח"ו ולכך ויפתוהו בפיהם ולבם בל עמהם כי עדיין היה תקוע בלבם דעה נפסדה זו כי הם מוכרחים ע"פ י"ב מזלות וכן עשו עגל למזל שור וכל עבודות לעשות כוונים למלאכת שמים בימי בית ראשון היה הכל במחשבה זו כי י"ב מזלות מושל בם וכן כל עבודתם ולכך אמרו מודעא רבא לאורייתא כי עדיין יכולים לטעון אנוסים היינו כי מן השמים אנו אנוסים לעבור פי ה' כי מזל מכריח וזהו טענתם ולא סתם ח"ו למרות פי עליון בשאט נפש וכי זו טענה אבל הטענה עדיין אנוסים היינו כי המזל אנסנו ומכריח לעשות אמנם נודע בהמן דהפיל פור מיום ליום ומחדש לחדש כי מתחלה ניסה בז' כוכבי לכת כי הוא מזל היום כי כל יום מימי שבוע יש לו כוכב מיוחד כנודע אבל כאשר ראה כי עיקר ישראל תחת י"ב מזלות הפיל פור מחדש לחדש כי י"ב מזלות הם מזלות החדש ועלתה לו כי מזלות הנ"ל היו להרע לישראל כי צלם שעש' נ"נ היה נעשה בחכמת הקסם להשתעבד הכל לכוכבי נבוכה וישראל בהשתחוי' נשתעבדו למזלות והמזלות היו עתידים להרע לישראל כאשר הצליח המן בגורלו שהיה עשוי ע"פ חכמת כוכבים וי"ב מזלות כנודע אמנם מרדכי התפלל והועיל שהקב"ה שידד מערכות שמים אף י"ב מזלות השמימי' ואם כן משם יכירו וידעו כל ישראל אפילו תחת ממשלת י"ב מזלות אין יושבים ישראל כלל וכי הם למעלה מכל מזל וא"כ אין כאן טענה מבלי לקבל התורה בשמחה וטוב לב כי אין כאן מכריע ומכריח כלל לאומה ישראלית לשמיר' ועזיבת התורה כי הם למעלה מכל מזל ולכך בימי אחשורוש קבלו התורה בכל לבב ונפש בלי פני' ושטנה כלל והבן והנה תבין מ"ש דביקש אחשורוש לישב על כסא שלמה ולא יכול דמה איכפת ליה אם ישב על כסא זה או זה אבל ענין כסא מלכות שלמה היה כי הגיע לו שפע אלהי מן השמים בעצמו ולא ע"י מזלות וכסאו תיכף אחר כסא הכבוד למעלה מהמזלו' וכן אמרו דו כורסין רמו א' לו וא' לדוד כי מלכות בית דוד מקבלים תיכף וא"צ למזלות אמצעי ביניהם ולכך היה מעשה כסא שלמה וי"ו מעלות וראשו עגול וי"ב אריות להורות על מזלות וכי הוא יושב למעלה וזהו מאמרם כי שלמה מלך בעליונים והיינו כי לא היה צריך לשפעת מזלות כלל וגם אחשורוש היותו מולך בכיפה ובכלל החיות שראה דניאל חשב שגם הוא מקבל השפע מן השמים בלי אמצעות מזלות כלל ולכך ביקש לישב על כסא שלמה אבל לא הניחו אותו לישב כי באמת לא היה מעלתו כ"כ רק צריך לקבל מן המזלות וכוכבי שמים והנה באמת המלך מצד שהוא מלך ראוי לקבל השפעה על עצמו ולא באמצעו' מזלות ולכך חייבים הכל בכבודו וזהו מאמר הפסוק כי לה' המלוכה ומושל בגוים דלכאורה אין לו מובן כי עולם ומלואו לה' הוא ומה שייך שיאמר לה' המלוכה אבל הכוונה כי מאתו הממלכה והוא המשפיע ולא ע"י מזל ולכך אמרו המתנשא לכל לראש אפילו ריש גרגותא מן שמיא מוקמי' ליה דהיינו הכל ע"י ה' ולא ע"י מלאך אמצעי כלל וזהו קושי' המדרש כתיב כי לה' המלוכה ומושל בגוים דהיינו המלכים אפילו מלכי או"ה מקבלין שפעם ע"י ה' בלי אמצעי כלל ומלאך או מזל ואם כן יפה חשב אחשורו' לישב על כסא שלמה ואת אומר על כסא מלכותו והיינו כמו דדרשינן דביקש לישב על כסא שלמה ולא הניחו והוצרך לישב על כסא מלכותו דהא ראוי הוא לישב על כסא שלמה וקושית המדרש שפיר ומשני אמת בזמן שהיו ישראל בא"י דהיה השפעת ה' למלכי יהודה אף לאו"ה היה השפעת ה' בלי מזל כי אם גבירתה שותה אף שפחה שותה כנודע ולכך היו כל אפין שוין אבל לאחר חרבן דבעו"ה פסקה שפעת מלכי ישראל אף לאו"ה פסקה ואינן מקבלין לאחר חרבן רק מן המזלות ולכך כאשר ביקש לישב על כסא שלמה בחרבן הבית לא הניחו וא"ש ומזה תבין כי עיקר מלכות לקבל שפע ממעלה מהמזלות אבל בחרבן היה אחשורוש מקבל מן מזלות ואז היה מרדכי בתפלתו עשה שהגיעו ישראל למעלה מהמזלות וזהו כונת הפסוק ומרדכי יצא מלפני המלך והוא כמו שאמרו ויוצא אותו החוצה מלמד שהוציאו למעל' מכיפת הרקיע ואמר לו צא מאצטגנינות שלך וכן פה הדב' ומרדכי יצא מלפני המלך כי אחשורוש קבל השפעתו מן המזלו' והוא יצא חוץ לכיפת ומשטרי המזלות ולכך נאמר יצא כמו ויוצא אותו החוצה כנ"ל ואמר מלפני המלך שהיה לפנים ולמעלה ממדרגת מלך ולכך קאמר במדרש מלמד שנעשה מלך כי זהו עיקר המלכות שיהיה מקבל מן ה' בלתי צריך למזלות וזהו לא היה באחשורוש ובמרדכי היה שיצא מלפני המלך ועולה למעלה ממנו וא"כ אף הוא נעשה מלך באמת ולכך בסיומא דהך פסוק ומרדכי יצא וכו' ליהודים היתה אורה זו תורה והיינו כמ"ש חז"ל כי קבלו התורה מחדש בלב שלם ותמים וזהו לא היה כי כאשר הרגישו כי ישראל למעלה מהמזל כנ"ל וזהו כאשר מרדכי יצא מלפני המלך דיצא חוץ לכיפת המזלות אז היתה אורה זו תורה ליהודים וא"ש ובזה תבין מ"ש מה שחר סוף הלילה אף אסתר סוף כל הנסים דיש לתמוה הלא כל רגע ורגע הקב"ה עושה אתנו נסים ונפלאות עד שאין קץ לנסיו ונפלאותיו אבל יובן לפי מ"ש ז"ל כי הענין מה שנקרא נס כי הלא כל הפעולות הנעשים הכל מיד ה' ואין הבדל בו אם עושה דבר קטן או קורעי"ס ואין אצלו דבר קשה או דבר קל אבל מה שעושה דרך הטבע אינו נקרא נס אבל מה שהוא למעלה מהמזל נקרא נס כי לא שכיח שהקב"ה ישנה טבע ויעשה נס וזהו אם אנו מתנהגים ע"פ מזל שהוא הטבע א"כ כשנעשה דבר למולו נקרא נס אבל אם אנו מתנהגים למעלה מהמזל א"כ לא שייך קריאת שם נס כלל דמ"ש זה מזה הכל למעלה מהמזל וזהו עד אסתר היה בגדר קריאת שם נס כי היה למטה מהמזל אבל מן אסתר והלאה שהגיעו למדרגה נשגבה מהמזל א"כ לא שייך עוד נס כי הכל מהשגחה פרטית ואין הבדל ולכך כלו כל הניסים ופריך והא איכא חנוכה ומשני ניתן ליכתב קאמינא יש לפרשו בשנבין מ"ש במדרש תכתב זאת לדור אחרון ועם נברא יהלל יה שעתידים ישראל לעשות תשובה ויהיו בריה חדשה מה ענין זה להך תכתב זאת לדור אחרון אבל יובן במ"ש בנס דחנוכה כי מה הוה הנס הלא לא נעשה בו דבר מה שהוא מפלאות הטבע וסדרן של עולם כי אם גברו מעוטי חשמוני ליונים רבים מקרה הוא זה במלכיות הלוחמים ושכיח שמעוטים אם הם גבורים ואבירי לבב לא יחתו מקול מלחמה והגפת תריסין ינצחו לרבים רכי לבב ואין לך דור ממש שלא ימצא מלכים אשר הם במתי מעט וכובשים למלכים שיש להם חיל רב אבל האמת העיקר נס שהיה בחנוכה כי בכל צרות שבאו לישראל בצר לישראל ושבו אל ה' בכל לב ויצעקו אל ה' וירחם עליהם ויושיעם אבל בגלות אנטיוכס ימ"ש גלו ישראל בעון הפריצים ומלשינים וכדומה והם פקרו ולא שבו אל ה' כלל ועיין בספורי יוסף בן גוריון כמה רעות עשו ישראל אז והם היו סיבה לביאת יונים לא"י והם לא שבו ועמדו במרד' כנודע ועדת חסידים אשר היו עם מתתיהו ובניו הם לא היו מעולם בעדת החטאי' וא"כ אין זה מגדר להושיע לישראל רק ה' חס על עמו והושיעם אפילו בלי תשובה כלל וזהו הנס שהוא כנגד חק אלהים וכביכול ה' לא יעות משפט חלילה ואז הושיע לישראל בלי תשובה נגד משפט ה' וזה בגדר נס גדול נפלא שיעשה ה' דבר בלתי תשובה ולכך לא ניתן לכתוב כי כביכול הוא בגדר כבוד אלהים הסתר דבר שעשה ה' דבר נגד הנימוס אלהות ומשפטי ה' ולכך אמר הכתוב תכתב זאת לדור אחרון ולמה יהיה נכתב כי עם נברא יהלל יה ופי' המדרש דיעשה תשובה וא"כ שפיר יש לכתוב אותו אבל אם השם עושה נס בלתי תשובה א"א לכתוב ולכן ראו כמה טובה למקום עלינו והכל בתשובה ועבודת ה' ולכן בהעדר חכמי' בעו"ה אין לתלותו בקרי ולומר שהיה סיבה זמנים רעים וחרדות וצרות תכופות שהם היו בעוכרם כמאמר הרופאים בעלי טבע כי אנו למעלה מטבע והכל מאתנו ונחנו אבדנו בעו"ה הת"ח הזה וראוי לבכות ובפרט שזה הלך בלי בנים וזרע קיימא ויותר מוטל עלינו לבכות כי הלך בלי פרי קיים ואמרו בגמרא וירב בנחל על על נפש אחת אמרה תורה להביא ע"ע נפשות הרבה עאכ"ו ויצא הב"ק ואמר' אל תצדק הרבה וכשהרג נוב עיר הכהנים יצא ב"ק ואמר אל תרשע הרבה וקשה הבנה מה ענין הריגת עמלקים עם זדים ורשעים אשר אררם ה' להביא בהריגתם ע"ע ומה לענין זה שייכות עם הריגת נוב עיר הכהנים אבל יובן ג"כ במ"ש חייב אינש לבסומי בפורים עד דלא ידע בין ברוך מרדכי לארור המן דהדבר בעצמו אין לו שחר וכבר אמרנו עליו דברים רבים ובאמ' יש לעשות לו צורה ופנים מכוון ממש עם מה שכתב האר"י זצ"ל והוא כשנבין דברי המד' ד' פתחו באף ונלקו באף וחד מנהון המן פתח באף אף לא הביאה אסתר וכו' ונלקה באף ויש להבין ענינו אבל ידוע מ"ש ארך אפים ארך אף מבעי' ליה אלא לצדיקים ולרשעים הרי דארך אף הוא לצדיקים וכן ארך אף לרשעים ולכך כתיב אפילו כי אפילו לרשעים ג"כ מאריך אף וזהו שאמר בזוהר חוטמא דנשיב חיים לכל חי כביכול במשל כמו חוטם דיש לו ב' נקבי' ומשניהם יצא הרוח והוא הנותן מקום לב"ו להאריך תנועתו ע"י נשיפת החוטם כן כביכול במשל ב' נקבי' מאחד מאריך אף לצדיקים ומאחד לרשעים ולכך חוטמ' נשיב חיים לכל חי אפילו לעכו"ם כי מאריך אף אפילו לרשעים שהם עכו"ם כאשר אמרתי בדרוש הקדום כאשר האריך בזה האר"י ז"ל זהו כונת הפסוק אף חובב עמים הרצון אף שהוא מאריך אף לרשעים וחובב עמים שהן גוים כי לולי כן לא היה להם קיום אבל חשיבות שלהם הוא אף הנ"ל דנשיב חיים לכל חי ומאריך אף לרשעים ובימי המן נתחייבו ישראל כליה רק במדה זו אף חובב עמים דהוא מאריך אף לרשעים כנ"ל בזו נכמרו רחמי ה' על ישראל וזהו המן פתח באף כי חשב לעורר חימה ואף על ישראל בסיבת עונותם אבל נלקה באף כי אדרבא ע"י אף חובב עמים נעשה הצלה לישראל בכלל ולכך בפורים יש ליתן צדקה אפילו לגוים כמבואר בש"ע להורות כי הנס היה ע"י אף חובב עמים וגם הגוים בכלל הצל' וחנינה כמדת הקב"ה לרחם אפילו על רשעים שהם עכו"ם כהנ"ל ארך אף אפילו לרשעים ואף אנו בכלל לחמול על דלי עכו"ם כמדת ה' ולהורות כי זהו בכלל הנס ומזו יובן כפשוטו דברי חז"ל חייב אינש לבסומי בפוריא עד דלא ידע וכו' המשל בזה כי השמח' והשכרות כי הנס היה על ידי אף חובב עמים וא"כ אין הבדל בין צדיק לרשע כי נשיב חיים לכל חי ואף חובב עמים דייקא ומקרה א' הוא בחמלת ה' להדומ' להמן או למרדכי והבן וזה ברור ואמת וממנו נלמוד כמה יש לנו לילך בדרכי ה' ולהדמות להנהגתו עם ברואיו בכל אופן והוא לחמול על אנשים אפילו הריעו לו ועברו רצונו ולא לנקום ולנטור דורי דורות אפי' על ספק אבל אם יטיב לו אדם מהר ישכחהו ואין זכר לו לא כן מדת ה' מגדיל הטוב' ומקטין הרע' וחייבי' אנו לילך בדרכי ה' ובפרט ימי פורים וכאשר אמרתי מתמול שלשום בדרשה לכך נקרא יום סליחה ומחילה יום כפורים שהוא יום כמו פורים והוא כפורים כמו בפורים היה אף חובב עמים כן ביה"כ הקב"ה מוחל וסולח ומרבה חמלה וחנינה אפילו לעוברי רצונו ולכן ביה"כ יש להעביר שנאה ומבלי לנקום לגומלי רעה כי זהו מדת פורים וזהו משלוח מנות איש לרעהו להרבות אהבה וחיבה כי זהו מדת ה' לאהוב לכל ורחמיו על כל מעשיו וזהו המביא לאדם לידי ענוה וחן למעלה ולמטה ואמרו בגמרא מגילת אסתר ברוה"ק נאמרה שנאמר ותהי אסתר נשאת חן בעיני כל רואיה מנא ידעי ודחה הגמרא דלמא לכל אחד נדמה לה כאומת' ופירש"י שמעו בפיהם אמרו כן ויש להקשות בממ"נ מה זו שאלה מנא ידעי דלמא שמעו שכל הרואים אמרו על אסתר שהיא נעימה ויעלת חן ועכצ"ל דזה א"א להטות אוזן לשמע כל דברי העם בשושן והנכנסים ויוצאים משאר מדינות הרואים לאסתר ולדעת כי אמרו כן וא"כ עדיין אין מקום לדחות דלכל אחד נדמה כאומת' דמנא ידעי ואי דאמרו כן בפיהם כפירש"י עדיין קשה מנא שמעו כל דברי הרואים כנ"ל ונראה ליישב דהא דאמרינן לכל אחד נדמה כאומתה הוא דדייק במ"ש דמלת רואיה מיותר הל"ל רק נשאת חן בעיני כל ולזה דריש כי א' וע' מתחלפים והוא רעיה דהיינו דנדמה לכל א' כאלו היא ממדינתו וריע לו בני ארץ אחת אמנם במדר' מגילה נאמר שנשאת חן אף בעיני מלאכים וצ"ל ג"כ דדריש מיותר מלת רואיה ודריש שהוא רואי י"ה מלה מורכבת וקאי על מלאכים אשר מחזה שדי יחזו וא"ש כי בודאי זו אין קושיא מנא ידעי די"ל כנ"ל ששמעו כי כולם אמרו שהיא יעלת חן ואם כי לא היה אפשר לשמוע מכל עין רואה מה בכך הכל נגרר אחר רוב ודרך המקרא כך לקרוא לרוב כל כנודע ותופס המקרא ומה שהוא הסכמי ברוב הרואים רק הגמ' דייקא ממלת רואיה שהוא מיותר כדרש המדרש דנשאה חן בעיני המלאכים וקשה מנא ידעי כי מי עלה למרום לדעת כן ועכצ"ל ברוה"ק נאמרה וע"ז דחה הגמרא דלמא באמת לא מצאה חן בעיני מלאכים ומלת רואיה מור' שכל א' נדמה לו כאומתו וזהו מלת רעיה בחלוף א' וע' כנ"ל ואין כאן ראיה דנאמרה ברוה"ק. וזהו מה שנראה בכונת הגמ' אבל עדיין צ"ל בגוף הדבר וכי בשביל שהיא מבני אומתי נשאת חן הלא בעו"ה רבים מבני אומתנו ומ"מ אין להם חן וכן בכל אומות ובשביל שהיא מבני אומתו לא יחויב שיהיה אצל רואים חן אבל להיפוך החן היה בשביל כך כי היתה מלכה אין כמוה בכל ארץ ומ"מ כל מי שהיה רואה היה משתוה לו כאלו היא מבני אומתה ונתגדל עמה בבית כך היה מקרבה עצמה עמו וזהו גורם חן בעיני כל כאשר הרגישו טיב מדתה וענותנותה ושהיא שוה לכל נפש ובזו ידעו כי אסתר נשאת חן בעיני כל הואיל וידעו מדת אסתר הצדקת שהיא טובה לכל ומשתוה לכל בשר ידעו כי נמצאת חן בעיני הרואים כי ברור מי שהוא עניו ושפל ברך שמצא חן בעיני כל וא"ש דברי הגמרא דבזו ידעו כי נשאה חן בעיני כל והבן ולכך זימנה להמן להורות אפילו לרשע וגבה רוח יש להשתוות ולכך יש בפורים לשלוח מנות איש לרעהו להורות על מעלת אסתר המלכה כי היה לה הכל לרעי' אוהבים והכל לרב ענותנותה וכן יש לכל אדם להיות מבלי להיות מתנשא במעלתו רק להיות אהוב לכל ויותר כשהוא המעל' לאיש יותר יש לו להיות שפל ברך ונרצה לכל ובפרטות עם אנשי' נאנחי' כשלי כח להשתתף עמם בצערם ולחמול עמם זהו תכלית הנרצה מאדם ובזו ימצא חן למטה ולמעלה בעיני מ"ה כמ"ש על אסתר שנשאה חן בעיני מלאכים והכל בשביל שהיה לכל א' ריע ואח זהו הגורם חן וחסד ויפיק רצון מן ה'. ולכך בפורים כל אפין שוי' וזהו הכל מטוב אסתר וממנה יש ללמוד מדת הטובה והמועלת לאדם ובאמת י"ל למה אין אסתר מגדת עמה ומולדתה ומהו הטע' שמרדכי צוה כן אבל יובן כי יש קושי' גדולה במה שאמרו במד' כטוב לב המלך ביין אמרו מ"ה לפני הקב"ה בהמ"ק חרב והם עושים שמחה ומשת הע"ש והקושי' ג"כ על כל ישראל שעשו כאשר הרגו להצרים ימי ששון ושמחה ומשתה ויו"ט הא עדיין היה בהמ"ק חרב ולשמחה מה זו עושה ואם כי נמלטו ממות היה להם לקבוע יום הודי' ושבח לה' בקריאת המגילה אבל ששון ושמחה מה עבידתא איך נשמח ופארנו חבוש מעלינו ונוטל כבוד מבית חיינו וטוב מות מחיים בזכר כי באו גוים מקדש ה' ונתנוה כמדבר ואלפי' רבבות כהני' שנפלו לתוך אש בשריפות בית אלהינו באמרם אם אין מקדש לה' למה לנו חיים וא"כ לשמחה מה זו עושה בזמן ההוא ומכ"ש בזה"ז בעו"ה אשר הגיענו ממש לדיוט' תחתונה שבתחתונים והרי אנו כעצמות יבישים ואין בם רוח ואיך נשמח ונשיר שיר ה' על אדמת נכר אויבינו שלו עתקו וגם גברו חיל אבל דע כי אמרו לא גלו ישראל בין או"ה אלא להוסיף להם גרים כי בכ"מ שהם מתלקטים להם גרים וכאשר יהיה נלקטים הגרים הראוים לבית יעקב והנלו' עמם אז יהיה הגאולה כי זהו תכלית הגלות ללקט הנפזרים והנדחים בארבע כנפות ארץ הם נשמת גרים שהם בין האומות וע"י גלות ישראל מתדבקי' עמם ונלוים להם אמנם מאמר אחר סותר לזה המאמר כי סובר קשים גרים לישראל כספחת אך המפרשי' עמדו בזה דח"כ נשמת כשרים שיש בגרים כאשר אנו רואים שהם נשמות קדושות מניחים כל שלות עוה"ז ומתדבקי' בישראל עם בזוי ושסוי בעו"ה והכל לחיי עה"ב מה תהא עליו ומתרצי' דהיה הקב"ה מלקט הנשמות ומזמנ' להיות נולדים ע"י ישראל ולא היה צריך להיות נולדים על ידי עכו"ם שהם קשים כספחת כי עדיין זוהמת נחש כרוך בם מחדר הורתם ושרש לידת' ובזה נראה היה טעות שאול כי אמרו בגמ' למה עגלה ערופה בנחל יבא דבר שלא עשה פירות ויכפר על זה שנהרג שהיה ע שה פירות ופריך הגמ' מאי פירות אלימא בנים זקן וחולה מא"ל ומשני מצות והנה שאול חשב כס"ד דגמ' דלכך בנחל כי נהרג אדם שהיה עלול להעמיד תולדות וזרע קדושי' וכן אמרו בהבל קול דמי אחיך צועקים דמיו ודם זרעותיו ולא חש לקושית הגמרא זקן וחולה מא"ל כי דברה התורה במצות על הרוב כמש"ש הרמב"ם בטעמי מצות ע"ש ולכך שפט כי ידוע כי מבני בניו של המן למדו תורה ברבים בבני ברק והכל מאגג ולכך ראה שאול מבלי להמית לאגג כי אמר הביאו עגלה ערופה בשביל שמת א' שהיה מוליד תולדות ואיך אהרוג לנפשות רבות כי גדולים וחכמים יצאו מאגג ואיך אמית אותו טרם שיוליד כדי ליתן מקום לצדיקים לצאת וזהו היה טעות לש"ש אמנם באמת אלו היה נמחה זכר אגג היו בני ברק נולדי' ע"י ישראל ולא היה בשביל כך מיעוט צדיקים בעולם ח"ו כנ"ל והנה נודע מ"ש על שאול שהמית את הגבעוני' דלא הרג לגבעונים רק לכהנים אשר בנוב רק הואיל והם היו מספיקי' מזון לגבעוני' וה' תובע אונאת גרים כי חביבי' גרים לישראל וזהו למ"ד דגרים טובים לישראל אבל למ"ד קשים גרים לישראל אין זה בכלל טענה מחמת גבעוני' וזהו מאמר חז"ל דעת חיות אגג ס"ל לשאול דיש לחוש על נשמת גרים והם מזכים לישראל ולכך החיה לאגג ולעומת זה בשעת הריגת עוד נוב לא חמל על מחיות גרים כי חשב שהם קשים לישראל והרכיב הדבר אתרי רכשי ולכך נאמר לו בממ"נ או אל תצדק הרבה או לא תרשע הרבה ובזה יובן מ"ש במדרש אחר הדברים האלה גדל המלך את המן כל זמן שלא נשלם ע' שנים היו או"ה מגביהים לישראל נ"נ לדניאל וחמ"ו כורש לדניאל והתך אחשורוש למרדכי דכתיב ומרדכי יושב בשער משחשבו שנשלמו ע' שנים הגביהו לשונאי ישראל שנא' אחר הדברים גדל המלך את המן ויש להבין למה מקדם הגביהו לישראל ולא אח"כ אבל הטעם כך כי ידעו כי לכך גלו ישראל שיתאספו אליהם גרים וכ"ז שאין הגרים מתלקטים אין להם להיות נגאל ואמרינן אין מקבלין גרים בימי מרדכי ואסתר שכ"ז שישראל במעלה זמנית יש לחוש שגרים הם מתגיירים לשם מעלה זמנית ולא לש"ש וזהו היה מתחבולות מלכים שהגביהו לישראל כדי שלא יוכלו לקבל גרים ולא יהיו נגאלים אבל לאחר שחשבו בחשבונם כי כבר עבר זמן וקץ לא נושעו ישראל לא השגיחו עוד בקבלת גרים והשפילו לישראל והגביהו צוררי ישראל אמנם מרדכי ידע שעדיין לא הגיע קץ וראוי לקבל גרים לכך צוה אל אסתר אשר לא תגיד עמה ומולדתה דאם תגיד יגיעו ישראל לגדולה ע"י אסתר המלכה כראוי לעם המלכה אשר נפש המלך קשורה בנפשה וא"כ לא היה אפשר לגייר גרים כי לשם קורבה לאסתר נתכוונו לכך צוה לאסתר אשר לא תגיד כדי שיתגיירו גרים ואח"כ כאשר נתגדל מרדכי ואסתר היה לכאורה רעה לישראל כי א"כ לא יהי' סיפוק לקבל גרים אבל מחסד ה' שרבים מתייהדים מעצמם וקיבלו גירות וא"כ היה זו סיבה לקירוב הגאולה כי עי"כ היו רבים מתייהדים וא"כ נתוספו גרים רבים ובא זמן גאולה וזהו עיקר שמחה של פורים כי התאספו גוים רבים והיה זה סיבה לקירוב הגאולה ולבנין בהמ"ק כי לקטו גרים כראוי ולכך השמחה בפורים כי על ידו נגאלו ישראל ונבנה הבית וכל שמחה שאין בו מענין הבית אינה שמחה כי הוא תכלית שמחה שלנו כדכתיב אם לא אעלה את ירושלים על ראש שמחתי וזהו אם גרים טובים לישראל אבל אם קשים לישראל לא שייך כן והנה כבר נודע הקושיא איך נאמר ארור המן כי מלת ארור נופל ג"כ על זרעו כמ"ש ארור כנען וכל זרעו בכלל ארור והא מהמן יצאו גרים גמורים ולכך אפשר לא אמרינן ארורים בני כמ"ש התו' הנוסחא דהא בניו היו גרים אבל עדיין על המן קשה אבל כבר הדבר מבואר דאנו מאררים להמן דטוב היה שלא בא לעולם והגרים היו באים ע"י תולדות ישראל כנ"ל וזהו מ"ש חייב אינש לבסומי בפורי' היינו משום תוספת גרים דבאים בפורים והם היו נסבה לבנין בהמ"ק וזהו השמחה של מצוה שיש בפורים וזהו עד שלא ידע בין ארור המן לברוך מרדכי כל עיקר השמחה הוא כעת בפורים על קבלת גרים ומהמן יצאו גרים ואיך שייך לומר ארור המן הי' זהו שמחה שלנו בפורים וצ"ל עד דלא ידע וכו' וא"ש ראו כמה חששו להמן דיצאו ממנו גרים איך לא נספיד על איש ת"ח שהלך בלא בנים שכמה צדיקי' היו ראוים לצאת ממנו והעיקר הדבר בעו"ה הכל מחמת ביטול תורה והוא מסתעף מה שאינם מחזיקים לתורה בשביל זה גם בחור גם שב וישיש לא ילמדו כי בחור למה ילמד ממה ישא אשה ומי יקח אותו הלא הוא לארץ הנגב והם פונים להשמאל ומצפון תפתח הרעה כי מצפון זהב יאתה ואם נשא אשה והוליד בנים ובנות הלא חייו תלוים מנגד כי מי יפרנסו וטפלא דתלו ביה ומי יכלכל יום בואו לשדך זרעו כי כולם יפנו לו עורף באמרם אם אין קמח אין תורה כללו של דבר בעו"ה נפלה קרנה של תורה מי יקים לו לולי ה' סומך נופלים ובאמת כל מעמדנו הוא בתורה כמו שאמרו באסתר כשנכנסה לבית צלמים ונסתלקה ממנה השכינה אמרה שמא אתה דן על שוגג כמזיד ועל אונס כרצון שמא על שקראתיו כלב חזרה לקראתו אריה עכ"ל ויש להבין בשלמא מתחלה שפיר קטענה האם בשביל שנהנו מסעודות של אחשורוש היה בשוגג כי מתחלה הלכו אל המשתה לאכול בכשרות כדכתיב לעשות כרצון איש זה מרדכי והלכו לקיים רצון המלך אח"כ כאשר הרבו לשתות כ"ש והשתי' כדת אין אונס בא לכלל חטא כי יין הרבה עושה כנודע וזהו שוגג גדול כי יש להם טענה שכורים היו כנודע כי שיכור יחשב לשוגג כאמרם יכול אני לפטור את העולם וכו' וזהו מאמרם שמא אתה דן שוגג כמזיד ועל חטא השתחויה לצלם אחשורוש היו אונסים שהיו מאיימים עליהם להשליכן לכבשן אש כמו שעשה לחמ"ו ע"ז אמרה שמא אתה דן אונס כרצון וזה ניחא אבל מה שאמרה שמא בשביל שקראתיו כלב תמוה דכי בשביל משקראה רשע כזה אשר שלח יד בעם ה' לאבדם כלב יהיה חטא גדול בזה לסילוק שכינה אבל הענין כך במה שנאמר במדרש ויבא עמלק ככלב נדמה להם והוא כי אמרו במד' יכרסמנה חזיר מיער עי"ן שביער תלוי אם ישראל זכאים נעשה א' וח"כ הוא חזיר מיאור וכל העולים מים ליבשה מתים אבל אם אינם זכאים אזי הוא חזיר מיער מזיק ואמרינן במשנה בכלי' כל העולים מים ליבשה מתים חוץ מן הכלב ובזה יובן וישראל היו באותו זמן זכאים כדכתיב זכרתי לך חסד נעוריך וכו' וא"כ איך בא עמלק הא הוי יאור ולכך כשבא עמלק נדמה ככלב א"כ אף דעולה מן היאור מ"מ חיה ולכך בא להלחם בישראל וזהו הענין באסתר כי אסתר חשבה כי ישראל זכאי' באותו זמן ולכך שלחה אל מרדכי לדעת מה זה ועל מה זה נחתם גזר דינם כי חשבה ישראל הם צדיקים אבל מרדכי צוה לה את אשר קרהו בסעודה כי נכשלו ישראל בעבירה ובטלו מהתורה וכדומה ולכך קראתו כלב כי היו ישראל זכאים לדעתה אם כן הרי כאן יאור וא"כ איך יעלה וילחם ויצור לישראל אין זה אלא כלב דעולה מים ליבשה וחי לכך קראתו כלב וחשבה אסתר אולי זה החטא דחשבה לישראל שהם זכאים ולכך קראתו כלב וזה שקר כי אין ישראל זכאי' ולכך החרי אף למעלה לומר כי ישראל חף מפשע ושקר הוא וכמאמר הקרא יען אמרך לא חטאתי וכו' ולכך חזרה לקראתו ארי' העול' מים ליבשה מת רק כי ישראל היו זכאים והיה ארי מיער דמזיק לטרוף טרף ולכך כשעשו ישראל תשובה כתיב ליהודים היתה אורה זו תורה א"כ לא היה כח ביד אחשורוש והמן להרע לישראל כי הוי יאור וארי העולה משם מיד מת חזו וראו כמה כחה של תורה ואם אנו שוקדים על התורה אין אומה ולשון שולטת בנו כי הם חיות יאור ועולים ומתים וגם זה עיקר אשר כל א' מחזיק לעצמו לצדיק וישר ובידו אין עון ופשע כלל ונקה מכל התועבים וזהו אצל ה' עון גדול כנ"ל יען אמרך לא חטאתי רק אדרבא יש לאדם תמיד לפשפש במעשיו ויראה אשר בעו"ה מכף רגל עד ראש אין בו מתום ובזו יתן אל לבו להמציא מזור כאשר יבקש איש צר כאשר יאמרו לו הרופאי' היותו צריך רפואה כי אינו בשיוי המזג ואם לא יקדים לעשות מזור למזג נגעו יבא לידי חולה וכדומה אזי לא יניח האיש ההוא לעשות כמאמר הרופאי' אף כי חובה עליו כאשר יראה וימצא בידו גלולים רבים אשר ודאי יכנע לבבו לשוב אל ה' ועיקר רפואה תורה ומחזיקי' בה אשר היא חיים וסמא דכולא ביה לכל חולי הנפש וגם הרחקת גאוה וביטול רצונו מפני רצון אחרים שהיא מדה המביא לאדם לידי העה"ב כי כבר אמרנו כי כל תאות אדם להתגאה במלבושים ודירה וכדומה בכל ענייני עה"ז הכל בשביל גאוה וכבוד המדומה צא ולמד מאחשורוש שאמר כתבו על היהודים כטוב בעיניכם כי כתב אשר נכתב בשם המלך אין להשיב וכבר דרשנו זה בדרשות רבות אבל מה שנ"ל הוא דכתיב והמלך והמן ישבו לשתות והדת נתנה בשושן והעיר שושן נבוכה ויש להבין נבוך זה מה טיבו הל"ל והעיר שושן צר ליהודים וי"ט לנכרים אבל כבר נודע מ"ש היוסיפין לרומיים כי בדתי הקדמוני' דתי יון הרומיים וכהנה העמים היה חוק כל דת וגזירת המלך שעושה ונותן קודם אכילה ושתיה יש לו תוקף וקיום וכמעט א"א להפר אבל לאחר שתיה אין בו ממש ותוקף כלל כי יין אנסו וכן נימוסם בכל מקום והנה כאן תיכף שהסיר המלך טבעתו להמן ישב המלך והמן לשתות והמן צוה ליתן דת בכל מקומות ובשושן ידעו זה ונסתפקו היותו סמוך למשתה היין אם נעשה זה קודם שתיית היין או אח"כ דאם נעשה קודם שתיית היין הרי יש לדת קיום אבל אם נעשה אח"כ אין לדת קיום ולכך עיר שושן נבוכה בזה ולכך המלך שהיה חפץ אח"כ בטובת ישראל למרדכי ואסתר שיכתבו כטוב בעיניהם דהיינו דנעשה הדת לאחר שתיה וא"כ הדת בטל כי זולת זה א"א בביטול הדת כי כתב אשר נכתב בשם המלך וכו' ולכך כתבו כי נעשה אח"כ והדת בטל אמנם כבר דרשנו כמה פעמים פי' אחר בזה כי אחשורוש לא נתכוין על איגוד רעם כ"א על איבוד הדת ולאבדם פי' הדת שלהם אבל המן הסיב מלת לאבדם דהוא הכוונה על איבוד האומ' ח"ו ולכך אמר כתבו וכו' והנ"מ אם לב אחשורוש היה ברע עם ישראל או לא דאם נאמר כפי' הראשון הנ"ל דעיקר נס היה שהיה אחר שתיית יין י"ל דאחשורוש היה לכתחלה רע לישראל אבל לפי פי' השני דכתב לאבדם וכו' נוכל לומר שאחשורוש לא היה לרוע רק המן כנ"ל ואם אחשורוש היה לרע אין כ"כ אשמה על המן חדא דברי הרב ודברי התלמיד דברי מי שומעי' מי הכריח לאחשורוש לשמוע בקול הסתת המן וזהו טענה כללית לכל מסיתים וגם אם לב המלך היה לרוע הרב' משמשי' לפניו עושי רצ נו ואלו לא היה המן היה נעשה ע"י אחר אבל אם לב המלך לא היה לרוע רק המן דעוות וקלקל דבריו כל האשמה תלוי בראשו והטעם דמצות פורים לשמוח הרבה ביין ולא כן בשאר ימי הודי' על הנסים שנעשה לאבותינו הוא הדבר אשר דברנו כי עיקר הצלת המן היה בשביל שתיית יין דעי"כ בטלו הדת באמרם כי ניתן הדת אחרי משתה היין כנ"ל וא"כ מזה מורה כי לא קלקל המן מחשבת המלך והסיב אותו לפניה אחריה רק כל טעם בטול הדת היה מחמת טענה דהי' לאחר שתי' וא"כ דלב המלך היה לרוע א"כ אין כ"כ אשמה על המן והעיקר האשמה תלוי במלך ולכך לא ידע בין ארור המן כנ"ל כי אין על המן העיקר חטא והמרי כי הוא עשה רצון המלך ואלו לא היה המן היו אחרים וממנו נלמוד אחשורוש שרצה להטיב לישראל לא חס על כבודו וצוה לכתוב שנעשה הדת בשתיית יין וא ך לא נלמוד ממנו שלא נעמוד על דעתנו ולא נחוש לבזיון והעדר כבוד להטיב לעצמנו ולנפשנו והלא אדם קרוב לעצמו ולא מצאתי ריע טוב כ"א גויתי אמר החכם והנה כבר אמרתי כמה פעמים כי רעה חולה הוא שכל א' אינו משתתף בצרת חביריו ואומר אך שלום יהיה לי כי בשרירות לבי אלך ומה איכפת לו אם אבדו צדיקים ואם גלו נאות ישראל ועם ה' לבוז ולמשיסה והכתוב צווח ולא נחלו על שבר יוסף והנה לא כן במגילה כי צריך להבין מ"ש במגילה מדפרזים בי"ד ש"מ מוקפים בט"ו ופריך הגמ' ואימא מוקפים כלל וכלל לא ומשני לא מבני ישראל נינהו ועוד מהודו ועד כוש כתיב ופירש"י דכתיב ונכתב בכל מדינות המלך עכ"ל והדבר צריך ביאור חדא איך ס"ד העם הדרים במוקפים חומה לא ישמחו בנס שעשה להם ה' והציל נפשם ממות ומפח אשר טמן להם המן ימ"ש ומה יהיה המקום גורם להם בזה ועוד למה תירץ לאו מבני ישראל המה ה"ל לשנויי וכי לא היו באותו נס והתירוץ השני דכתיב ונכתב בכל מדינות המלך קשה להבין דכפי ס"ד דאין חייבים בפורים רק הפרזים א"כ עדיין היה צריך לכל המדינות לכתוב בשביל הפרזים כי רבים המה בכל המדינות ערי הפרזות כנודע כי מעט המה המוקפים חומה מימות יב"ן ובשביל כך כתבו אבל לא יחויב מזה שיהיה הכתיב' בשביל מוקפים אבל יובן דפריך בגמ' קרי ליה יהודי וקרי לי' ימיני ומשני אביו מבנימין ואמו מיהוד' וא"א כל הכופר בעכו"ם נקרא יהודי דכתיב איתו גוברין יהודאין וכו' ועיין בתו' למ"ד חמ"ו היו מבני יהוד' אין כאן ראי' ואמרי' דלא נק' יהודי רק מי שהוא משבט יהוד' ויש להבין במה שאמר אביו מבנימין ואמו מיהודה דמה ביקש הכתוב בזה לייחס מרדכי ג"כ על משפחת אמו הלא בכל הצדיקים שנתייחסו בתורה מעולם לא נזכרו ונתייחסו אחר משפחות אמם כלל והעיקר דהזכיר הטפל תחלה שהוא משפחת אם כדכתיב איש יהודי והעיקר דהיא משפחת אב הזכיר לבסוף אבל נראה דידוע דאין בני עשו ועמלק נופלים אלא ביד זרעם של רחל אבל הנצחון במלחמה הוא ליהודה כדכתיב ידך בעורף אויביך וכדכתיב בראש ספר שופטים מי יעלה יהודה ודרשי' כי אין נצחון במלחמה רק זרעו של יהודה שבירך יעקב ידך בעורף אויביך ולהבין הענין הוא כך כי זרעו של עשו אינם נופלים אלא ביד בנים של רחל ולכך כשהיה המלחמה עם בני עשו היה תמיד המלחמה ע"י זרעם של רחל ומלחמה עם שאר אומות הוא תמיד ע"י יהודה כי הוא הלוחם ולו ניתן העוז להיות ידו בעורף אויביו ולכך בא שאול תחלה ואח"כ דוד כי שאול הוא ילחם בעמלק ואח"כ בא דוד להלחם בכל האומות וכן יהיה לע"ל יבא משיח בן יוסף תחלה להכרית זרעו של עמלק וצריך בני רחל ואז יהיה כסא השם שלם ויבא משיח בן דוד להכרי' שאר אומות היותו מבני יהודה ולכך יהיו תרין משיחין והנה שאול הכרית כל זרע עמלק מאיש ועד אשה ולא נשאר עד אגג והוא בלילה בא על אשה והקים זרע אשר משורש נחש יצא צפע המן האגגי וא"כ המן מצד אביו היה מזרע עמלק ועשו ומצד אמו היה משארי עמים ובי נח יש לו שאר אם ג"כ דע"כ אשה זאת היתה משארי עמים דלח היה שריד לבית עמלק רק אגג ובן בנו של אגג ע"כ לקח אשה משארי אומות וא"כ להמן היה שני הבטחות מצד אב לא יכול להכניע כ"א זרע יוסף ובנימין ומצד אם צריך להיות דוקא יהודה כי הוא המנצח וא"כ מי הוא שיבא עליו מב' צדדי' ולכך זימן הקב"ה מרדכי הצדיק שהיה בקדושה וזרע טהור כמו המן בזרע טומאה כי מצד אביו היה מבנימין כמו המן מזרע עמלק ומצד אם היה מיהודה כמו המן משאר עמים וא"כ הוא אשר גבר עליו והפיל אותו כי היה מכוון זה לעומת זה בכל אופנים ולכך נאמר במגילה איש יהודי וכו' איש ימיני להורות כי לכך היה גובר על המן הואיל והי' משתי משפחות הללו כנ"ל והבן והנה אלו היה המן יודע כי מרדכי ממשפחת בנימין לא היה מכניס עצמו לתגר הלזה כי היה לו חכמים יודעים כי לא תקום להלחם עם זרע רחל רק להיותו חושב כי הוא ממשפחת יהודה ובטוח היה לו כי עשו אינו נופל אלא ביד זרע רחל לא ירא לנפשו עבורו כלל וזהו איש יהודי היה בשושן הבירה הרצון כי בשושן לא נתפרסם משפחתו של מרדכי רק למשפחת יהודה ולא למשפחת בנימין ולכך בשושן היה מרדכי מתואר לאיש יהודי וקאמר הטעם דהוא הגלה עם הגולה אשר הגלת' עם יכניה מלך יהודה שהיו גלים עמו כל שועי יהודים והיה מוחזק בעיר שושן לאיש יהודי ונתחזק המן במחשבתו כי לא ינצחהו מרדכי וזה אמרם לראות היעמדו דברי מרדכי כי הגיד להם אשר הוא יהודי דייקא כי אלו היה מוחזק מבנימין לא היו מסופקי' שינצחו להמן כי כבר ידעו שמלומדים ישראל בנסים כאשר נעשה עם חמ"ו ודניאל וכדומה אבל כאשר חשבוהו שהוא מזרע יהוד' ואין זרע עמלק נופל בידו ולכך נסתפקו היעמדו דברי מרדכי והנה כבר אמרו כי מרדכי שהכניס עצמו בתגר הזה לגרות בהמן ולא הלך לו לעיר אחר חוץ לשושן כדי שיהיה נמלט מעבירה להשתחות להמן אמנם מרדכי ידע כי הוא יבער עמלקי' וע"י יהיה תשועה לישראל להפיל ולהכניע זרע זדים ולכך המציא עצמו לכך כדי שיקרה נס ע"י והנה אלו ידע המן שהוא מזרע בנימין היה חשש לנפשו ולא היה מתגר' במרדכי כנ"ל אמנם חשב כי הוא מזרע יהודה ולכך גירה בו וזהו הטעם אשר מרדכי צוה אל אסתר שלא תגיד עמה ומולדת' היינו היותה ממשפחת שאול שהוא ימיני ובזה יהיה המן חושב מחשבות ויפול במחשבתו אשר זמם והנה הטעם דאין זרע עשו נופלים אלא ביד בנים של רחל משום דעיקר חטא עשו מחמס אחיך יעקב תכסך בושה וכמאמר הנביא ולא זכר ברית אחים אבל דבר זה אף בבני יעקב נמצא שלא חמלו על אחיהם יוסף ולכך זרעו של רחל שידיהם לא היו במעל הזה הם יכולים לנצח לזרעו של עשו אבל באמת גם יהודה לא זמם להרגו כאמרו מה בצע כי נהרוג אחינו וכו' רק למכרו ביקש וזהו טענת אסתר ואלו לעבדים ולשפחות נמכרנו כו' אבל להרוג ולאבד ביד עמלקים זה אינו על יהודים כי הלא גם יהודה לא הסכים על יוסף להרגו וא"ש כללה של דבר לתי' קמא בגמ' אין פי' יהודי כופר בעכו"ם רק משבט יהודה וא"כ צ"ל הא דבכל מגילה נזכר לאבד יהודים היינו משבט יהוד' דהא להך תי' אין הפי' כל הכופר בעכו"ם נקרא יהודי ואלו היה הפי' במגילה כל ישראל לא היה צריך להביא ראיה מדניאל איתו גוברין יהודאין רק ה"ל להביא ראיה ממקומו דכתיב יהודים ופירוש כל ישראל ומ"ש יהודאין או יהודים א"ו דלהך תי' לא היתה הגזר' רק על שבט יהודה לבד ולכך כתיב לשלוח יד בעם מרדכי והיינו שבט יהודה וכן כל המגיל' היה רק הגזירה על שבט יהודה לבד כי באמת כל שנאת המלכים היה עיקרי לעקר שבט יהודה כי הוא שרש חטר מלוכה והוא אשר יכניע עמים וירים קרן ישראל וכבר נאמר בעזרא כי בימי כורש ראשון עלו כל ראשי אבות ליהודה ובנימין לא"י וישבו שם בעריהם זולת מרדכי נשאר ולכך נאמר איש יהודי היה בשושן כי הוא לבדו אשר נשאר מגולי יהוד' כי כולם עלו בימי כורש וא"כ בזמן גזרת המן אם היה על שבט יהוד' לבד לא היה הגזירה רק על יושבי ארץ יהודה כי אז היה כולם שם ולא זולתו וכבר ידוע מ"ש הפוסקי' וב"י בא"ח הלכות מגילה דלכך קבעו מוקפי חומה מיב"ן דאז היה א"י בכלל פרוץ מחומה ובכלל בלתי מוקף דאפילו ירושלים ראש לא"י היה חומות פרוצות ויאבל חיל וחומה מכ"ש שאר ארצות מן א"י ובזה א"ש דקושי' המקשין דכיון דהגזיר' היה רק על שבט יהודה והם היו בא"י ולהם לבדם היה החיוב לשמוח בפורים והם היו יושבים בערי הפרזות כי בא"י לא היה מוקף כלל לכך אמר הכתוב היהודים היושבים בערי הפרזות כי הם היו יושבים כך אבל מוקפים שהם משארי שבטים כי מבני יהודה לא היו יושבים בערי מוקף כלל וכלל לא כי לא עליהם נגזרה גזירה כי לא היה רק שבט יהודה וע"ז משני הגמרא וכי לא מבני ישראל המה אף שהאמת אתך כי לא היה הגזירה רק על שבט יהודה מ"מ חייב כל ישראל לשמוח ולעשות ימי פורים וי"ט כי היותם מבני ישראל א"כ כולנו כנפש א' וחייבים אנו לשמח בשמחתם ולצער בצערתם מבלי הבדל אלו יגיע לנו השמחה או הצער או לאחינו בני יהוד' כי נחנו נחשבי' כאיש א' כגוף א' וכל הגוף מחויב בשמחה אם יגיע סכנה לאבר א' מאיברי הגיד מראש ועד רגל וינצל ממנו וא"כ מ"מ כל היהודים אף משארי שבטים היושבים בערי מוקפים חייבים ועוד דאלת"ה רק דאינו חייב רק בני יהודה היושבים בא"י אשר עליה הי' גזירת המן ולא שאר ישראלי' משאר ארצות א"כ ל"ל ונשלוח ספרים בכל מדינות המלך דהיינו מהודו ועד כוש הלא אין צריך לשום מדינה רק א"י אלא דכל ישראל בכל מקומות מושבותיהם חייבים לשמוח אף דשם לא הי' רק ליהודה מ"מ בני איש א' נחנו ומזה נלמוד כמה יש לנו לשתף בצער ושמחה של חברנו ולא לומר מה לי בצער של חברנו ואיש לדרכו פונה ועולם הפוך אני רואה לשתף בצער ושמחה של חברו כ"א מופרד מחברו ובענין תערובות אנשים ונשים כולם כאיש א' יחשבו איש ואשה כאלו הם אחיות ואין הבדל ופירוד ביניהם כלל בבקשה מכם בימי שמחה הן פורים הן בימי פסח שמרו עצמיכם מבלי תערובות אנשים ונשים כי אז שטן בעו"ה מרקד בקרבכם ואין זה שמחה ונחת לה' תועבת ה' כל עושה אלה אמרו בגמ' דהי' מתקני' בשמחת בית השואב' בעזרת נשים לעשות הבדל ומחיצה בין אנשים ונשים ודרשו ק"ו מן לע"ל דכתי' וספדו העם משפחות משפחו' ומה לע"ל בשעת הספד ואין יצה"ר מגרה בם כך עכשיו שיצה"ר מגרה בנו ושעת שמחה עאכ"ו ועיין בתו' ובמהרש"א דהך ק"ו קאי למ"ד דהספד על יצה"ר אבל למ"ד על משיח ב"י א"כ אף אז יצה"ר מגרה ויש לדקדק באמת ל"ל להגמ' הך ק"ו וקאי רק לחד מ"ד ולא למד בפשוט מחד גוונא מה התם בשעת הספד בשעת שמחה לא כ"ש וא"כ יהיה קאי לכל הדיעות גם יש לדקדק בלשון יצה"ר מתגרה ולא ק זמר שולט כאשר בקצת ספרים יש גירס' שולט אבל הענין כך כי יש להבין מתחלה מאי קסברי שלא עשו הבדל בין נשים לאנשים והיכי ס"ד לעשות תערובות אבל דע כי במקום קדוש כמו מקדש קודם שבאו פריצים וחללוהו לא היה יצה"ר שולט כלל כי לא שלט שם סטרא מסאבא וזהו בכלל לא הזיק נחש ועקרב וזה יצה"ר המתע' נחש הקדמוני ולכך הניחו התערובות כי אין כאן יצה"ר כלל אבל אח"כ למדו ק"ו דגם לע"ל יהי' היצה"ר נעקר ומ"מ יהיו מובדלין מכ"ש עכשיו לכך הוצרך ללמוד ק"ו למ"ד דיהיה ההספד על יצה"ר שנהרג דלמ"ד על משיח בן יוסף ולא יהיה יצה"ר נהרג אין כאן ק"ו דבמקדש לא שלט יצה"ר ולכך דייק בלשני' יצה"ר מתגרה דשולט א"א לומר דאף כאן במקדש לא היה שולט יצה"ר לכך קאמר דעכ"פ מתגרה ובבואו לביתו מראה לו כדמות בהקיץ ובחלום דמות אשה שראה במקדש כי בצאתו מקודש יש לו ליצה"ר רשות ומתגרה בו מה שהיה בעירוב עם נשים בעת ובמקום בית שואבה וזהו יצה"ר מתגרה ולא שולט רק אחר כך מתגרה בו משא"כ לע"ל יהיה נכרת לגמרי וליכא חשש גירוי כלל והבן דבר זה כמה מתקו דברי חז"ל וכמה יש לאדם להזהר מתערובות אנשים ונשים כי אף דיאמר זך אני מפשע ובטוח אני שלא יקרני עון יש בו גרוי יצה"ר כמו במקדש ה' ולכן מנעו עצמיכם מהרע ותערובות ובשעת חדוה זערו יום המיתה ואין הפי' מ"ש אם פגע בך מנוול וכו' יזכיר לו מיתה מיתת עצמו דכמה רשעים אחריהם בפיהם ירצו סלה וכל הולכי למלחמה מזכירים תמיד מיתתם ואין דבר תועבה מה שלא יעשו אבל הפי' דיזכור למנוול הוא יצה"ר המתע' יום מיתתו דיהרג ויבוער טומאה מארץ ואז יוחלש כחו ולא יוסיף להסית לבני אדם ולכך אמר בשופר דכד שמע שטן שופר חושב שהוא יום דין שיהרג בהיל וחלש כחו וכן הדבר באדם יזכיר לו יום מיתה שיהרג בזו יחליש כחו ולא יסית ומזה ילמוד אדם מוסר אם סטר מסאבא חלוש כחו בזכרו כי אחריתו לדראון איך לא ישוב האדם בזכרו כי אחריתו לעפר ותולעה ונפשו לשאול תרד ווי מיום הדין ווי מיום התוכחה ובפרט כי יראו חכמים ימותו הלא יתן בעפר פיהו וילך הלוך ושחוח עד לעפר אולי יש תקוה וישוב ה' לרחם עמו ולהשיב נדחיו כי ימינו פשוטה לקבל שבים ולהוציא מיושבי חשך וצלמות ה' בחושך אור לי אם נשוב לה' בכל לבבנו אף הוא ישוש עלינו להטיב אתנו ולהסיר רוח הטומא' מן הארץ ולבלע המות לנצח ובא לציון גואל אמן:
<b>דרוש</b> <b>נחמד</b> <b>מ"ש</b> <b>הגאון</b> <b>ז"ל</b> <b>הנ"ל</b> <b>בק"ק</b> <b>מיץ</b> <b>לכבוד</b> <b>המקום</b> <b>ולכבוד</b> <b>הבה"כ</b> <b>אשר</b> <b>חדשו</b> <b>אותה</b>
<b>ותמורות</b> <b>שהיה</b> <b>הקירוי</b> <b>מקדם</b> <b>בנסרים</b> <b>ישנים</b> <b>מרוקבים</b> <b>קירוהו</b> <b>מחדש</b> <b>בסיד</b> <b>וגפת</b> <b>ולבנו</b> <b>כל</b>
<b>הבה"כ</b> <b>עד</b> <b>שפנים</b> <b>חדשות</b> <b>בא</b> <b>לכאן</b> <b>וראה</b> <b>זה</b> <b>חדש</b> <b>שכבר</b> <b>היה</b> <b>לעולמים</b> <b>פ'</b> <b>קרח</b> <b>תקה"ל</b><b>:</b> <b>הלוים</b> בני קרח כאשר שררו על משמרתם ענו ואמרו בתהלים פ"ד למנצח על הגתית לבני קרח מזמור ודרשו במדרש על הגתית זה דוד שדרך לאו"ה כגת. ואמר מה ידידות משכנותיך ה' צבאות וכו' עד יהללוך סלה ולהבין מדרש הנ"ל למה בחרו בני קרח בשיר זה לומר מה ידידות משכן ה' וכי נכספה וכלתה נפשם לחצר ה' ואמרו לבי ובשרי ירננו וכו' מה טיבו של זו ויותר יש להבין מה כוונת הפסוק גם צפור מצאה בית אשר שתו אפרוחי' את מזבחך ה' כו' אשר נבוכו בו כל המפרשים ולא אמרו בו דבר ברור ונאות במכוון אמנם מה שנראה והענין קוטר דרוש זה בכבוד בה"כ כי בעו"ה בגלות המר לא נשאר לנו כי אם זה אשר שם יזבחו בני ישראל זבחים לה' ברוח נשברה וקול דממה דקה מגישי מנחה והוא לזכר בימי עניינו למקדש ה' והיכל ה' אשר עוד ירחם ה' עלינו לבנותו על תלה ומה רב הוא החסד מה' אשר השאיר לנו זאת והיא כקוץ מכאוב וסילון בעיני שטנא עד שבלעם הרשע בקש לבטלו ברב כחו בס"א כאשר עשה בעו"ה בשארי דברים אבל ה' הפיר מחשבתו כאמרם כולן חזרו חוץ מבה"כ ובה"מ וטעמו של דבר למה חזרו חוץ מזה יובן בשנקדים מה דאמרו איכא סבי בבבל תמה למען ירבו ימיכם על האדמה כתיב כיון דאמר דמקדמי ומחשכי לבי כנישתא אמר היינו דאהני להו ויש להבין למה בחר בזה יותר מכל מצות ועבודת השם שעוסקים בני בבל הלא עם ה' כולם צדיקים ומה מדייק מקדמי ומחשכי לבה"כ ולא סתם דאזלו לבה"כ מה ענין קדימה והחשכ' אמנם נראה מה שאמרו בריש ברכות כל הסומך גאולה לתפלה אינו נזוק כל היום א"ל וכו' דרב ברונא דאדם גדול הוא ושמח במצות זמנא חדא סמיך גאולה לתפלה ולא פסק חוכא מפומיה כל יומא וכתבו תו' בד"ה כל הסומך וכו' וא"ת הלא כל העולם סומכין גאולה לתפלה ומה רבותא דרב ברונא דלא פסיק חוכא מפומא ותי' דפירושו כוותיקון שקורא ק"ש קודם הנץ החמ' ובנץ החמה תפלה עכ"ל והקשו כל המפרשים אם כוונת התו' להקשות מרב ברונא לא היה להם להעמיד דבריהם על הך דסומך וכו' רק למטה גבי רב ברונא ואם כוונת התו' להקשות על הך דאמר כל הסומך דאינו נזוק דהא כולנו סומכי' ואינם נקיים מנזקין לא ה"ל למנקט בלישנא מה רבותא דרב ברונא רק ה"ל להקשות כן וגם למה הקשו על רב ברונא מה רבותא וכו' דלא פסיק חוכא ולא הקשו ביותר לאמרו זימנא חדא הוה סמיך גאולה לתפלה וקשה כל יומא ודאי סמיך דכי הוה ר' ברונא ח"ו מפסיק בין גאולה לתפלה בשיחה בטילה וכדומה מהפסק' אשר בעו"ה רגילים בו המתפרצים ועיין מ"ש בזה מפרשים:
<b>אמנם</b> נראה כוונת התו' כך דעל זה דאינו ניזוק כל יום אין לפרש כפשוטה היזק הגוף בנזקין דשכיחי אך יש לפרשו על נזקי נפש דאינו חוטא כל יום כנראה מירושלמי דמצוה גוררת מצוה ומגנא לבל יבא לידי חטא וזהו הכונה דאינו ניזוק כל היום והדבר הזה מוכרח דהוא שבח לר"ב דשמח במצות דלא פסק חוכא כל היום עבור דסמיך ואלו הוא למגן וצנה לבל יקרהו נזק אין זה מיוחד לרב ברונא לבד זה ענין כל אדם טוב ורע שוגה ופתי כאשר יעשה דבר אשר ימלט בו כל היום מרעה ירוצו ולא ייגעו לעשותו ואלו היה איזה דבר סגולי להנושא שיהיה בטוח שלא יקרהו ביומו מקרה ופגע ידעתי כי ידלגו עור ופסח יחד לקנותו במחיר אפס יהיו בטוחים מבלי כושל ואדרבה הפחותי' יותר מבני עלי' אשר כל מבטחם וחפצם בה' ואינם חרידים לשום דבר נזק כי מה' לא תצא הרעה וקדוש לבנה בכל חודש יוכיח שזהירים במצוה זו יותר מכל מצות הואיל שנדפס שיש בטחון שלא ימות באותו חדש אמנם אם הכונה כמ"ש לא על נזקי ומקרי גוף כ"א ע"י ימלט מחטא בזו לא ישמחו המוני עם כ"א איש לבבו שלם עם ה' וזהו תכלית חפצו בזה עולם לעשות נחת רוח ליוצרו לבל ילכד ח"ו בעון ויעול בכסופא קמי מלכא ולכך רב ברונא ששמח הוא לאות שהוא מבני עלי' ואדם גדול ביראה. והנה כבר נדפס בש"ע המיוחס להאר"י ז"ל בהא דכל הסומך וכו' דאינו ניזוק כל היום היינו באינו עושה עבירה בו ביום ובאמת אלו לא נאמר משמיה דגברא רבא כוותיה ראוי לומר דהא אמרינן על הך דהרי שאמר לו אביו עלה לבירה וכו' היכן אריכות ימיו של זה ופרכינן ודלמא מהרהר בעבירה היה הרי אפילו על יעוד שכר שנאמר מפי ה' להדיא כבד וכו' למען יאריכון ימיך עבירה מבטל שכר ויעוד ההוא אף כי מה שאמרו חכמים ז"ל ביעוד שכר דאינו נזוק בעבירה מבטל אותו אך זהו יתכן אם הפי' אינו ניזוק כפשוטה אבל אם הפי' אינו ניזוק שמגין למלטו מעון ל"ל דעבירה מבטל השכר דהיא היא הלא זו מגין דלא יקרהו עון וע"ז אנו דנין דבסמיכת גאולה לתפלה היה ראוי להיותנו כל היום חף מפשע ומנוקים מעון ובזו יובנו דברי תו' דקושי' התו' על הגמרא כל הסומך גאולה לתפלה אינו נזוק כל היום דהא אנו סומכין יום ביומו וממש אין יום בלי פגע ומכשול בג ונפש ול"ל דגורמי' החטא לבטלו כנ"ל דהא שכר סמיכת גאולה לתפל' למלט האיש מחטא כהנ"ל ול"ל דפי' אינו ניזוק הוא כפשוטה נזקי גוף ולא שמירה מחטא וע"ז קאמר התו' ומאי רבותא דר"ב דלא פסק חוכא מפומא הלא זה טבעי כל בני אדם ואין זה מעלה לר"ב וע"כ כהנ"ל ופי' דמשמר' מהחטא וא"כ קושיא ראשונה במ"ע וא"ש ותי' התו' היינו כוותיקין וכו' ולק"מ כלל עולה דהסומך גאולה לתפלה כוותיקין שהוא תפלה עם דמדומי חמה ניצול בו ביום מחטא וכן הוא מאמרם לסמוך גאולה לתפלה בתפלה של ערבית וכבר כתב הרא"ש דאותן המקדימים להתפלל ערבית קודם צ"ה א"א לסמוך גאולה לתפלה כראוי דזמן ק"ש של ערבית מצ"ה רק ראוי להתפלל עם צ"ה ואז סומך גאולה לתפלה כבשחרית והנה יש להבין במה דאמרו למען יאריכון ימיך על האדמה כתיב דבאמת למה הלא זה הוא לשכר על שמירת המצוה ולמה לא יהיה לשומר מצות בח"ל שכר גם כן וכי ח"ו אבד שברם ליושבי בגולה והלא תורת ה' בכל עולם ניתנה וצ"ל דגבי האי עובדא לאמר אביו עלה לבירה וכו' פרכינן ודלמא מהרהר בעבירה הוה וכו' הרי אף דנאמר יעוד אריכות ימים אם מהרהר בעבירה ומכ"ש שעשה עבירה בפועל דלכ"ע בטל השכר ההוא בעה"ז ובטל' אריכות ימים ואמרינן דבירושלים מעולם לא לן אדם בחטא דתמידין מכפרים יום ולילה ע"ש ופרשו המפרשים דלאו דוקא ירושלים רק הקרא מכנה כל א"י בשם ירושלים דקרא כתיב צדק ילין בה וכל דברי ירמיה וישעיה וכי על ירושלים לבד נאמר הלא על כל א"י רק הכל טפל לירושלים וזה פשוט וא"כ א"ש דעל האדמ' שהוא א"י שפיר חל יעוד השכר למען יאריכון ימיך דלא היה סיפוק ביד עבירה לבטלו דלא לן אדם בעבירה כי התמידים היו מכפרים כנ"ל אבל בח"ל דאין להם כפרה זו א"כ מי גבר אשר יעבור יום ולא יחטא וא"כ לא חל יעוד ההוא לכך נאמר שפיר על האדמה וזה היה שאלתו איכא סבי בבבל תמה דהא על האדמה כתיב דשם היו מנוקים מעון משא"כ בח"ל אבל כד שמע דמקדמי דהיינו דמשכימין להתפלל בדמדומי חמה כוותיקין ומחשכי לבה"כ דהיינו בערב להתפל' עם צ"ה וא"כ סומכים גאולה לתפלה כראוי והוא להגין לבל ינזקו כל היום והיינו דיהיו נצולים מפשע וחטא וא"כ שפיר חל שכר מצוה ויעודה לאריכות ימים ולכך הם זקנים בימי' והיינו דאהני להו וא"ש ודו"ק. הדור אתם ראו כמה חביבה מצוה בשעתה להקדים ולהתפלל כראוי הן בשחרית והן בערבית ולא בימות הקיץ שאתם מתפללים מנחה וגם מעריב ממש סמוך או אפשר קודם פלג מנחה לא כן הוא ראוי ונכון ואיך יתכן להתפלל השכיבנו וכדומה ואח"כ תלכו ארוכות וקצרות על הרחוב ומרבים בדברים בטלים ושיחה של שטות ורבים אשר ישכבו ממש בלי ק"ש על בורי' וחדא שנשאר לנו בגולה להגין מחטא ופשע ולהרבות שכר באורך ימינו בזה ובבא תאבדו בנקל ואצ"ל שאין לשיח בין גאולה לתפלה או חזנים המנגנים בין גאולה לתפלה בנגונים ומאריכין ביותר מכדי שיגמור כולו בלי ספק כי התפלה אצלם מאוד במרוצה ודלוגם אהבה אז הוי הפסק גמור והמכשל' תחת ידינו בעו"ה ואמת כאן מחיתי על כל חזנים עד אחר תפלת י"ח ועד בכלל מבלי לשורר ולנגן דבור מה ועבדו את ה' ביראה וממני ילמדו כל עולם לעשות כן ונחנו בבה"כ שחדשנו נחדש ברית לה' להתפלל שם בכונה למאוד וערל וטמא הוא שאור המבאיש לא יבא בית ה' כי אם נכבס לבנו בבורית להתפלל לה' שחרית וערבית ונשוב למה שהתחלנו כי בבלעם כל הברכות חזרו כו' כי יש להקשות למה חזרו אמת כי כונתו היה לקללם אבל הלא נודע כי כל כחו היה ברגע שכועס ה' אבל אם יקלל זולת זמן זה אין בקללתו ממש ולא יעשה פרי ובאותן הימים מבואר בגמ' דלא כעס ה' וא"כ אף אלו קלל בפה מלא היה כלא נחשב כי לא זעם ה' אף כי בפיו יברך וצ"ל דכבר ידוע מ"ש בגמר' דברכות דאמרי' אל זועם בכל יום וכמה זעמו רגע וכמה רגע א' מחמשת אלפים וכו' שבשעה ואין כל בריה יכולה לכוין חוץ מבלעם הרשע וכו' והיינו דכתיב למען דעת צדקות ה' אמר קב"ה כמה צדקות עשיתי עמכם שלא כעסתי בימי בלעם וכו' וכמה זעמו רגע וכמה רגע כמימרא ויש להבין כפל הדברים דכבר אמר בתחל' כמה זעמו רגע וחזר ואמרו שנית וכמה זעמו רגע תרתי למה לי והוא מיותר ואין לו ענין כלל וביותר קשה על דלעיל אמר דרגע הוא א' מחמשת אלפים ולבסוף אמר כמימרא ממ"נ אם השיעורים מתחלפי' אם כן דברי הגמ' סותרים זה את זה מיניה וביה ואם הם שוים למה נתן בתחלת דבריו הך שיעורא ולבסוף שיעור אחר ה"ל ליתן שיעור א' השו' ויתר מבורר ה"ל לומר והנה הקשו התו' מה היה יכול בלעם לקלל בדבור אחד ותי' התו' כלם דחוק דלאיזה אומה יכלה אם לישראל או לעמון ומואב וכדומה כי הלא לא היה זמן להזכיר שם אומה שמקלל אמנם הענין כי כפי הקרא אל זועם בכל יום גדר הקב"ה שיהיה כועס בכל יום והוא צורך תיקון עולם וא"כ יש לתמוה איך אמר בימי בלעם לא כעם אם כן אין הקרא אומר אמת חס ושלום דזועם בכל יום ואם היום יבא שני' בלעם לקלל לישראל חס ושלום ה' ברב רחמיו לא יכעוס וא"כ אף אתה אין אומר שזועם בכל יום אבל הענין כבר נאמר בפיוט הקליר לפ' שקלים כי השעות מתחלקות לרגעים והמדקדקים מחלקי' רגעים לרגעים הרי דיש שני מיני רגעים גדולים וקטנים ואם כן ה' יסד חוק ולא יעבור לכעוס בכל יום כמאמר הפסוק וזמן כעס רגע אחד אבל אם יכעוס רגע גדולה או קטנה זו שאין נגדר בגדר וחוק מה' ולכך תמיד ה' כועס רגע גדול ובה היה בלעם מקלל אומות כרצונו כי היה לו זמן לדבר משא"כ כשבא לקלל ישראל לא כעס ה' רק רגע קטן שהוא כמימרא כדי שלא לשנות חוקו ומ"מ לא היה בלעם יכול לקלל כי מה היה יכול לדבר ברגע כזו כקו' התו' וזהו מאמר הגמרא אל זועם בכל יום וכמה זעמו רגע וכמה רגע קאמר שעור א' מה' אלפים ולא רגע כמימרא דא"כ איך היה יכול לדבר וקאמר והיינו דקאמר נביא וכו' שלא כעסתי באותן ימים רק דא"כ קשה איך נאמר בקרא אל זועם בכל יום כהנ"ל ועל זה משני וכמה זעמו אז בימים שלא כעס בזמן בלעם רגע וכמה רגע כמימרא וא"כ קיים חוקו לזעום בכל יום אבל היה רגע קטן רק כמימרא ולא רגע גדול כנ"ל שהוא אחד מחמשת אלפים וא"כ לא הי' יכול לדבר וא"ש והנה כבר גדר הפלוסוף דברגע א' יכול אדם להרהר דברים רבים אף דא"א לפורטן בפה כי הדמיון תופס הרבה בפעם א' עד שבחלום שעה יחלום לאיש דברי' לא יכולין ספור יום שלם ולכך בלעם שהיה בלבו להרע לישראל בלבו חשב כל הקללות ברגע קטנה זו שכעס ה' רק בפיו לא יכול להוציא מאפיסת הזמן ולכך אמרו חז"ל מתוך ברכתו אתה יודע מה היה בלבו וא"ש קו' הנ"ל דהא לא כעס ה' כי באמת רגע קטנה כעס נשמע מזה דקללתו של בלעם בעו"ה חלו כי חשב רעה על ישראל בעת אשר זעם ה' ברגע קטנה והנה טעם סמיכת גאולה לתפלה כותיקין הוא שאמרו כשהחמ' זורחת משתחוים גוים לחמה ומיד כועס ה' ולכך לבל יהיה גם עלינו עובר כעס מחויבים אנו תיכף כרגע זריחת החמ' להתפלל ולעבוד ה' בלבב שלם ואז יחון ה' אותנו מבלי יחול עלינו כעס ה' וזהו שלמות המתפלל כוותיקין שהיא למגן ומחסה בעד כעס ה' ולכך אינו ניזוק כיון בעת ריתחא התפלל לא חל עליו הכעס וזהו נכון וכן בשקיעת החמה הרבה אומות שעובדים החמה בשקיעתה ולא נראה עוד על אופק ואף הן מעוררים כעס ולכך ראוי אז ג"כ להתפלל לה' וזהו סמיכות גאולה לתפלה בערבית בזמנו בצ"ה ולכן אמרו שכל הברכות חזרו לקללות כי בעת רתחא היה בלבו רע עלינו ונתקיים בעו"ה מחשבתו אבל בה"כ ששם יתפללו בעתים מיוחדים להפר כעס ורגע אשר זעם ה' כנ"ל ולכך לא חל עלינו מחשבתו לרעה כי ע"י בה"כ משביתים אנו חרון מאתנו וא"ש ראו כמה גודל מעלת בה"כ ועד היכן כח מתפללין בה בטהר' ויראה מגיע וכמה מעלות טובות למקום עלינו ששייר לנו בגולה בה"כ ובה"מ ולהבין ענין בה"כ ביותר דדברי המזמור הנ"ל שהתחלנו בשנקדים להבין משנה דשלהי עדיות אר"א שמעתי כשהיו בוני' בהיכל ובעזרה היו עושים קלעים בהיכל ובעזרה אלא שבהיכל בונים בחוץ (כדי שלא יזונו עיניהם מהיכל) ובעזרה מבפנים אר"י שמעתי שמקריבין אע"פ שאין בית כו' שקדושה ראשונה וכו' קדשה לעתיד לבא אמר ר"י מקובל אני מריב"ז וכו' הלכה למשה מסיני שאין אליהו בא לא לטמא ולא לטהר אלא לקרב וכו' ויש להבין מה ענין זה לזה הך דר"א ור"י והך דר"י דקיבל הל"מ שאין אלי' בא וכו' וגם כבר הרגיש הרמב"ם דמה ענין הל"מ בביאת אליהו איך שיהיה ענין ביאתו ומה זה שיהיה נמסר למשה טיבו יבא לאיזהו סיבה שיהיה ביאתו ואנה מצינו זו כמ"ש הרמב"ם בפי' המשנה אבל להבין כל הנ"ל נקדים לתרץ דברי הרמב"ם כמ"ש הראב"ד דאמרינן בפסחים חלונות ועובי חומות נתקדשו ופריך הגמרא עובי חומות היכי משכחת לי' הא הוה ליה עליות דלא נתקדשו וצ"ל דשוי לקרקע עזרה חומות היכי משכחת לי' ומשני משכחת ליה בשורא ובר שורא דכתיב ויאבל חיל וחומה דבר שורא שוה לקרקע העזרה והרמב"ם פ"ו מהל' בית הבחיר' העתיק החלונות ועובי חומות נתקדשו ומותר לאכול שם קדשי קדשים והשיגו הראב"ד דה"ל דוקא בבר שורא דשוה לקרקע העזר' והכ"מ הודה דצ"ע וכתב אולי סמך אלעיל דכ' דעליות לא נתקדשו וע"כ מיירי בבר שורא ומלבד דתי' דחוק דלא ה"ל לסתום אף גם הא דמשנינן משכחת ליה בבר שורא ע"כ לא בעזרה מיירי דאינן היו כן בחומת עזרה עיין במדו' אם תמצא שהי' חומת עזרה שורא ובר שורא מעול' לא הי' כן רק הגמ' מיירי מעובי חומות בירושלים לענין דמותר לאכול ע"ג קדשים קלים ובירושלים היה ההיקף משורא ובר שורא כדכתיב ויאבל חיל וחומה וא"כ אם כיון הרמב"ם במאמרו דעובי חומות נתקדשו לבר שורא על כרחך מיירי לענין אכילת קדשים קלים ואיך כתב הרמב"ם לאכול קדשי קדשים שהוא דוקא בעזרה ובעזרה לא היה מציאות כלל לבר שורא ובאמת בלא"ה יש לדקדק למה נקט רמב"ם בלישנא הך דעובי חומות נתקדשו לענין ק"ק ולא לענין אכילת קדשים קלים בחומות ירושלי' ואדרבה המשנה נשנה בפסחי' דעובי חומות נתקדשו והיינו חומת ירושלים לענין אכילת פסח דנאכל בכל ירושלים דאל"כ אין מקומו שם במסכת פסחים ונראה ליישב דאמרינן בגמ' דמגילה אר"י המקריב בזמן הזה בבית חוני פטור דלא קדש' לע"ל והדר בי' מקושי' דרב מרי דתנן אין בין שילה לבית עולמים וכו' ואין אחריה היתר ועוד תנן משבאו לירושלים נאסרו הבמות ולא היה להן עוד היתר והוא הית' לנחלה עכ"ל והקש' התוס' מתחלה מה קסבר ר"י וכי לא ידע המשנה והלא הן שגורות בפי כל והניחו בקושי' ומה שנראה ליישב והוא דשם אמרינן כתנאי ר"א אומר שמעתי שהיו עושים קלעים להיכל וקלעים לעזרה וכו' ואמרי' שמעתי שמקריבין וכו' מכלל דר"א סבר לא קדשה לע"ל אמר רבינא דלמא לכ"ע קדשה לע"ל ומה דשמיע ליה קאמר וקלעים לר"א לצניעותא בעלמא ויש להבין מה"ת נימא כן דלא קאמר רק מה דשמיע ליה דא"כ דלא נ"מ לדינא מה העיד בה ר"א דשמע דהיו קלעים כיון דלדינא לא נ"מ בשלמא אי קמ"ל דלא קדשה לע"ל שפיר העיד אבל אי לא משמע מיניה וכי בעדיות נשני' עדותן של חכמים לספורי מעשים מה דלא נ"מ כלל לדינא דבר זה נשתקע ולא נאמר לכן נראה דידוע בגמ' וכן בגמ' דפסחים הנ"ל דמדות המקדש וביחוד ההיכל נמסר מה' כדכתיב הכל בכתב מיד ה' עלי השכיל ואם יחסר מהמדה כל שהוא כפי המסור' מעכב כמבואר בגמ' בכמה דוכתא ופשוט והנה במשנה דמדות וכן הרמב"ם כתב דאורך ההיכל מאה אמה וקחשיב בתוך המא' אמה עובי כותל מערבית שש אמה ומזרחית שש אמה וכן רוחב ההיכל ע' אמה ומנה בתוכו כותל דרומי וכותל צפוני שש שש ולפ"ז יש כאן קושי' כשהיו בונין היו עושין קלעים בהיכל לפני' מהחומ' כדי שיהיו בחוץ בונים א"כ מקו' עובי הכתלים הי' חוץ לקלעים א"כ לא היה מן קלע מערבית למזרחית רק פ"ח אמה וכן מן קלע צפון לדרום רק נ"ח אמה וא"כ אלו אמרינן דקדושה בטלה רק הקלעים היו משמשים כמו מחיצות כמ"ש רש"י א"כ לא הי' כאן היכל רק אורך פ"ח על רוחב נ"ח וזהו נגד מדה של ההיכל המסורה ברוה"ק מיד ה' ואיך ס"ד לעבוד בו עבודה לה' לא ירצה (ועיין במדרש רבה בימי ריב"ח שנתן מלכות רשות לבנות הבית רק להחסיר במדתו ונתבטל הבנין עי"כ) וזהו קושי' חזקה וע"כ צ"ל דהקדוש' לא נתבטלה דקדשה לע"ל א"כ מקום הכותלים לפני' יחשב דהרי הן בקדושתן רק קלעים היו לצניעות והוא כמעט ראיה שאין עליה תשובה ותמהני מהמחברי' שלא הרגישו בו כלל ובזה קושי' הנ"ל מיושב דשפיר מוכח דר"א ס"ל קדשה לע"ל רק קלעים משום צניעות ול"ק א"כ מקמ"ל בעדותו דאדרבה טובא קמ"ל דמזה דשמע דהיו עושין קלעים מוכח דקדשה לע"ל דאל"כ הא חסרה להם המד' והנה יש מקום לומר לפי מה דמחלק הרמב"ם בין קדושת מקדש לקדושת א"י דמקום השריית שכינה לא בטלה דאע"פ ששמם לא זזה השכינה וכבר נודע דעיקר השריית שכינה היה בהיכל וק"ק מדדרשי' וכבוד ה' מלא הבית והיינו היכל ולא עזרה כנודע א"כ י"ל אף דקדושת עזרה בטלה והותרו במות מ"מ ההיכל שהוא מקום שריית שכינה לא בטלה וא"כ א"ש דבהיכל דעשו קלעים לפנים מעובי חומות דלא בטלה קדושה ועשיית קלעים מבואר טעמן שלא יזונו מהיכל וזהו צ"ל לכ"ע אפי' למ"ד בטלה דאל"כ למה עשו מבפנים וכמ"ש רש"י אבל בעזרה דעשו קלעי' מאי צניעותא שייך שם בחצר וע"כ משום בנין דבטלה קדושת מחיצות ולא קדשה לע"ל רק לפי מה דתנן במשנה דזבחים משבאו לירושלים כו' לא היה להם עוד היתר והיא הית' לנחל' ואמרינן דירושלי' הית' לנחלה דכתיב היה לי נחלתי כאריה ביער ומבואר בסוף מדות דכינוי אריה מוסב על היכל דהיכל צר מאחריו ומלפניו היה רוחב ודומה לארי שנאמר הוי אריאל קרית חנה דוד ע"ש א"כ אלו יש ס"ד להבדיל בין היכל לשאר עזרה וירושלים אין להביא ראיה מקרא דנחלה המוסב על אריה שהוא היכל לקדושת עזרה לומר שאין אחריה היתר וע"כ צ"ל דאין הפרש וא"ש דר' יצחק ידע להנך משניות רק ס"ל תנאי היא ול"ק ממשניות כיון דתנאי הן כמ"ש התוס' להדיא ואי ק' הא ע"כ אף ר"א דשמע דהיה קלעים ע"כ צ"ל דקדשה לע"ל דאל"כ חסרה לה היכל במדה כנ"ל י"ל דהיכל ודאי קדשה לע"ל אמנם רב מרי הקש' לו ראשון מהך דמגילה רק דלא תימא תנאי היא הוסיף להקשות לו מהך משנה דזבחים דקתני ביה היא היתה וע"כ מוכח דאין הבדל בין היכל לעזרה דהא הך קרא דנחלה מיירי בהיכל כנ"ל וא"כ מהך דשמע ר"א דהיו קלעים מוכח דקדשה לע"ל ושפיר הדר ביה ובזה מיושב קושי' התוס' נמי דהקשו הא תנאי איכא בעלמא דלא קדשה לע"ל ולמה הדר בי' דלפמ"ש ניחא דכיון דמהך דר"א הקלעי' להיכל מוכח דקדשה לע"ל וא"כ כל תנאים בעדיות ס"ל קדשה לע"ל הלכתא כוותי' כדקיימא לן בכל דוכתי דהלכ' במה דתני' בבחירתא ופשיט דהלכה קדשה לע"ל כתנאי דעדיות וא"ש ובזה יובנו דברי רמב"ם דלהרמב"ם קשיא ליה קושיא דלעיל דאיך ס"ד בגמרא דר"א ס"ל דלא קדשה דא"כ חסר' ליה מדה בהיכל כנ"ל אמנם ליישב צ"ל דלפי מה דאמרינן בגמ' וכן פסק הרמב"ם דמותר להוסיף על עיר והעזרות ע"פ ב"ד של ע"א ולמ"ד לא קדשה לע"ל ע"פ ב"ד לבד לחוד וא"צ מלך ואורים ותומים כמבואר בגמרא פ"ב דשבועות וצ"ל אע"פ דכתיב הכל בכתב מיד ה' השכיל היינו לגרוע אבל להוסיף יש רשות להוסיף ע"פ ב"ד וכך היה צוה והשכלה מה' ולפ"ז י"ל באמת השכלת המד' מה' לא היה רק רוחב ההיכל באורך וברוחב בלי עובי החומות ולא היה באמת רק רוחב נ"ח על אורך פ"ח רק הם הב"ד של ע"א ונביאים הוסיפו לקדש בגמר בנין כל עובי חומות ולכך היה המדה של היכל אורך ק' על רוחב ע' אבל זו לא היה מדה הניתנ' משמי' רק הוא ע"י תוספת ב"ד וא"כ לא קשה מקלעי' שהיו מבפנים דחסרה ליה מדה כנ"ל דאין זה חסרון מהמד' המושכל מאת ה' כי באמת לא היה המדה רק פ"ח על נ"ח רק בגמר הבנין קדשו ג"כ החומות ואז נעשה היכל ק' על ע' וא"כ שפיר הקריבו ע"י קלעים כי היה מדת קלעים מכוון ועובי חומה תוספת ולק"מ ולפ"ז תליא א"א לא קדשה לע"ל א"כ צ"ל הא דהיו קלעים בהיכל דמדה שהיה בכתב מיד השם לא היה עובי החומות בכלל אבל אם אמרי' קדשה לע"ל לא זו דאין אנו צריכים לדוחק הזה אף גם דא"א לומר בבית שני הוסיפו על היכל עובי חומה ולכך מדתו ק' דלמ"ד קדשה לע"ל בכל אלו תנן וצריך להוספ' מלך ואורים ותומים מה דחסרו בבית שני וא"כ ע"כ צ"ל דמזמן בית ראשון בכתב מיד ה' היה מדת ההיכל כמו שהיא מנוי' במסכת מדות והנה על קושית הגמרא מעובי החומות דהא ה"ל עליות י"ל דלא ק"מ דהתם בפסחים פריך מעליות של בית ק"ק דנתקדש' ומשני הגמ' היכל קאמרת שאני היכל דכתי' ויתן דוד כו' את תבנית אולם כו' ועליותיו כו' וכתיב הכל בכתב מיד ה' כו' הרי דעליות היכל נתקדשה ואמרינן בזבחים פרק ק"ק דמותרים כהנים לאכול ק"ק בהיכל וכן פסק הרמב"ם בהל' קרבנות וא"כ שפיר י"ל דעובי חומות מהיכל נתקדשו שיהיו מותרים לאכול שם ק"ק אך הא ה"ל עליות זה אינו דהא מיירי בהיכל ושם נתקדשו עליות כמבואר בגמרא ולק"מ רק זהו אי עובי חומה היה במדה שנמסר לדוד משמים אם כן שפיר י"ל שם נתקדשו עליות אבל לפמש"ל דכפי המד' שנמסר לדוד לא היה עובי חומה בכלל רק אח"כ קדשו אותו בתוספת עזרה אם כן לא שייך גבי' הכל בכתב וכו' דהא היה רק תוספת על פי ב"ד ואם כן עדיין קשיא הא עליות לא נתקדשו ולא יהי' תוס' זה יותר טוב מקדושת עזרה עצמה דלא נתקדשו עליות ואם כן י"ל דגמרא דהקשה על רב דאמר עליות לא נתקדשו ממשנה עובי חומות נתקדשו תיפוק ליה דה"ל עליות לא הוה מצי לשנויי דמיירי בעובי חומות דהיכל דהו' קשה אם כן רב דאמר כתנאי הניחא למ"ד קדשה לע"ל אבל למ"ד לא קדשה לע"ל א"כ צ"ל כהנ"ל דעובי חומת היכל לא הי' בכתב מיד ה' לקדשו ואם כן עדיין קשה דה"ל עליות כהנ"ל ולכך משני הגמרא דאתיא ככ"ע בבר שורא אבל לפי דקי"ל קדשה לע"ל ומוכח דעובי חומת היכל היה בכתב מיד ה' כהנ"ל א"כ שפיר י"ל דקאי על היכל ולענין אכילת ק"ק דשרי בהיכל כנ"ל וא"צ לדוחק אבר שורא והן הן דברי הרמב"ם דפסק קדשה לע"ל ושפיר י"ל דקאי על עובי חומות ולכך דייק בלישנא עובי חומות נתקדשו לאכול שם ק"ק והיינו בחומת היכל ולכך לא נקט בלשנא קדשים קלים כי מיירי בחומות היכל ולא שייך שם אכילת ק"ק רק ק"ק דדרשינן מקרא בק"ק תאכלנה וא"ש ודברי הרמב"ם מזוקקים שבעתים ודו"ק:
והנה בגמ' דיבמות פרק האשה מחולקים התוספת ומחברי' אם נביא רשאי לשנות הדין אפילו לשעה במקום דלאו מגדר מלתא דבגמרא פריך אליו תשמעון אפילו אלי' בהר הכרמל משני הגמ' למגדר מלתא שאני ותפסו רבים מהמפרשים לעיקר דאפילו אליהו שהיה נביא וקעביד שחוטי חוץ לשעה לולי דהיה למגדר מילתא אין בידו לעשות דהוא בכלל אלה מצות שאין נביא רשאי לחדש ודעת רמב"ם לשעה יכול לשנות אפילו בלי מגדר מלתא בלבד שיהיה מוחזק בנבוא' וחוץ ע"ז ר"ל ולשיט' זו י"ל דלא קשה מהנ"ל איך הקריבו בקלעים דחסרה ליה מדתו של היכל ומעכב' דהא הקלעים היו אותן שנים משך הבנין מן ימי כורש עד ג' לדריוש וזה הכל בימי חגי זכרי' מלאכי והם היו הבונים כדכתיב בעזרא להדיא ע"ש וא"כ י"ל דבאמת שורת הדין היה אסור להקריב בהיכל דחסרה ליה מדה רק ע"פ נביאים הקריב שנים הללו דיש כח בידיהם לשנות הדין ע"פ נבואה לשעה. אמנם לדיעה ראשונה ל"ל כן דהוי בכלל אלה מצות וכו' ובזה יש להבין מה שאמר ר"י שמקובל הל"מ שאין אליהו בא לטמ' ולטהר וכו' שנתקשו בו מה טיבו של הל"מ זה ואנה נרמז די"ל דהל"מ היה דרך כלל שאין רשות ביד נביא ע"פ נבואה זולת מגדר מלתא שיש אפילו רשות ביד ב"ד לשנות ד"ת אפילו לשעה והכי כתיב אלה המצות שאין נביא רשאי לחדש ועל זה ודאי הי' הקבלה הל"מ וא"כ אליהו ז"ל שיבא אף שיאמר לטמא ולטהר לאסור ולהתיר אין שומעין לו דאין רשות ביד נביא לשנותו מה שהוא נגד דבר הלכה המסור בידינו ולכך אינו בא אלא לקרב ולרחק כו' דדברים אלו הם רק גלוי מלתא ובירור האמת ואין בם ניגוד לד"ת ובזה יבנו כל המשך המשניות בעדיות שהתחלנו דא' ר"א שמעתי שהיו בונים בהיכל עושים קלעים וכו' וק' הא חסרה ליה מדה ותי' הנ"ל דהוסיפו אח"כ על מדה דחוק ליה כהנ"ל ולכך בא ר' יהושע ליישבו ואמר שמעתי שמקריבין אע"פ שאין בית וכו' דקדשה לע"ל וא"כ לק"מ להנ"ל דלא חסר ליה מדה וקלעים רק שלא יסתכלו כנ"ל רק דלא תאמר מנלן כן דלמא לעולם לא קדשה לע"ל והא דהקריב בהיכל והיה חסר מד' דלמא היה ע"פ נביאים כנ"ל ולזה קאמר אר"י מקובל אני הל"מ שאין אליהו בא לטמא ולטהר היינו כמ"ש שאין רשות ביד נביא לשנות דבר מצוה אפילו לשעה דכתיב אלה המצות א"כ ל"ל כן וע"כ דקדשה לע"ל וא"ש והדברים צרופים כפתור ופרח ויש מקום ליישב הך מלתא דר' יצחק דאמר שמעתי שמקריבין בבית חוני והדר ביה מקושיא דר"מ וקשי' ליה קושי' התוספת דכי לא ידע משניות דרב מרי בשניישב המד' באליהו כתיב וכדברך עשיתי כמו שבראת עולם דכתיב בדבר ה' שמים נעשו אף עכשיו אמור לאש שירד מהשמים ויש להבין מה דייק בזה ומה רצונו באמרו כמו שבראת עולם וכו' אבל הענין דאמרינן חוני בנה בית לה' במצרים כדכתיב ביום ההוא יהיה מזבח לה' במצרים והקש' התו' הא הוי שחוטי חוץ ותי' המפרשים דלא נאסרו שחוטי חוץ אלא בא"י מקום מקודש לה' ושם נבחר ירושלים מזולתו אבל לא בח"ל כי לא חלה קדוש' הבית ואמרי' במד' תבור וכרמל בשמך ירננו תבור וכרמל מהרי ח"ל היו וכשנתן הקב"ה התורה נתקו ממקומן ואמרו היש הרים גבוהים מאתנו עלינו יתן ה' תורה ולא נתן ה' עליהם תורה דכתיב למה תרצדון הרים גבנונים ומה שכר נתן להם קב"ה קבעו בהרי א"י ולפ"ז אם באנו אנו לילך אחר ענין בריאת עולם ויום הוסדה תבל היה הר הכרמל שייך לח"ל והיה אליהו דהקריב בהר הכרמל מותר להקריב רק אם אנו הולכים אחר זמן דלפנינו דהר הכרמל נקבע בא"י אסור להקרי' ולכך אליהו דהקריב בהר הכרמל ובקש מה' להוריד אש משמים ושלא יהיה חס ושלום כמקריב שחיטת חוץ אמר כדבריך כמו שבראת שמים וארץ דכתיב בדבר ה' שמים נעשו עשיתי ואז מישך שייך לח"ל וא"ש והנה יש לדקדק במה דאמרו במשנה משבאו לירושלים נאסרו הבמות ולא היה להן היתר דפשיטא דאם נאסרו פשיטא דלא היה להם היתר ואם כוונת המשנה לאחר חרבן הל"ל כמו דאמרו במשנה דמגילה ירושלים אין אחריה היתר ולא סתמא ולא היה להם היתר והל"ל לאחריה וגם קשה תרתי משנה ל"ל הך דמגילה ודזבחים ולפי דעת תוס' בסנהדרין דאליהו דהקריב שחוטי חוץ לא נעשה בהיתר מה' כמ"ש רש"י רק באיסור למגדר מלתא וסמך עצמו אדרש גוי וקהל גוים ממך יצאו עתיד בניך לעשות כמעשה גוים ע"ש וזהו נראה כוונת המשנה דכל כך היה האיסור במות חמור משבאו לירושלים ולא היה להן עוד היתר אפילו ע"פ נביא כי לא הותרה בדבר ה' כלל וזה נוסף קדושה ממשכן שילה דבשילה הרבה פעמים היה היתר משמים מנוח וגדעון כמבואר בגמ' משא"כ קדושת ירושלים לא היה להם עוד היתר אפילו בדבר ה' לתוקף קדושת הבית ודברי משנה נכונים וזהו כוונת הגמ' דר"י ידע כל הנך משניות רק ס"ל הכל שייך בא"י ולא בח"ל לכך אמר שמעתי שמקריבים בבית חוני דהוא במצרים ובח"ל מותר והק' ליה ר"מ דתנן במגילה קדושת ירושלים אין אחריה היתר ותנן התם בזבחים ולא היה להן עוד היתר וקש' בשינוי הלשון ותרתי ל"ל ועכצ"ל להורות דעובדא דאלי' היה באיסור וקשה הא הר הכרמל מישך לח"ל כי זהו פשיטא ליה לגמ' דהולכין אחר תחילת בריאה וחוק שם בתבל והציב גבולות עמים איזה שייך לא"י ואיזה לח"ל ועכצ"ל דגם בח"ל יש איסור במות וקשי' לי' לר"י ולכך הדר ביה ולזה ניחא ג"כ קושי' התוס' דהקשו דמה פריך לר' יצחק ממשנה דהא איכא תנא דס"ל לא קדש' לע"ל דזה א"א לשנויי' לר"י דהוא אמר המקריב בבית חוני ש"מ דס"ל דבא"י אסור דאל"כ בית חוני דקאמר למה וע"כ דס"ל קדשה לע"ל רק ס"ל לחלק בין א"י לח"ל ובהכי ניחא נמי קושית התוס' בזבחים פרק השוחט והמעלה דאמר שם ר"ל המקריב בזה"ז פטור דלא קדשה לע"ל והקשו התוס' בתימא דלמה לא פריך לר"ל מהנך משניות כמו דפריך מינייהו לר' יצחק ולפמ"ש ניחא דלר"ל שפיר י"ל תנאי היא אבל לר"י א"א לומר דהוא גופי' ס"ל בא"י אסור ודו"ק. אלו הן הדברים אשר נאמרו לכבוד בה"כ לחנכו במילי דאורייתא מיוסדים על אדני המדע ובאמת בגולה קדושת הבה"כ יש לה קדושת היכל ממש כי תפלה בלחש הוא במקום קטורת ויבא דבר שבחשאי ולכך הוא מן הלב כי משם עולה קיטור החיוני לראש והוא קטורת וע"ז נאמר בכל מקום מוקטר מוגש לשמי מנחה טהורה כי אין לך מנחה טהורה יותר מתפלה בכוונה בלי מחשבה זרה ובתום לבב ונקי כפים היא המגרשת רוחות רעות היא המקשר ישראל לאבינו שבשמים ולכך נקרא קטורת קשר בינינו לה' ולא היו מקטירין קטורת אלא בהיכל וא"כ יש לבה"כ קדושת היכל אשר עליות בו נתקדשו ולכך הטיבו את אשר החלו ליפות העלי' וקירו' לרומם בית ה' ולהתנאה לפניו וללבן הכותלים וכבר מבואר בתוספתא וכן העתיקו הרמב"ם דבכל שנה היו מלבנים ההיכל להורות כי זהו תכלית האדם והוא ביתו בית קבע ופרוזדור לעלות משם לשמים ונשוב למזמור שהתחלנו ונאמר הטעם במה שאמרו במדרש טבעו בארץ שעריה לכך שררו בני קרח דמי שיעלה שערים יעלה בני קרח והביאו התוס' בקידושין ע"ש וי"ל למה נתלה דוקא העלאת בני קרח בהעלאת שערים שנטבעו אבל ענין כי יש להבין במה דמצינו דבזכריה אמר ה' למלאך שלא ימוד ירושלים כי בפרזות תשב ובסוף יחזקאל מצינו מדה מכוון להיכל אבל תדע במה שאמרו כי במדבר לא ראו דדרשינן כבלע הקודש בשעת הכנסת כלים לנרתק אמנם בבית הבחירה היה מגלין הפרוכת ובבית השני לא היו רשאים להסתכל כמבואר בגמרא דיומא נתגרשה חזרה לחיבתה ראשונה והענין כל זמן שיש לחצונים אחיזה בעולם צריך להיות הכל בצנעה לבל יאחזו בו ולבל ישלטו וכפי מיעוט התגברות החצונים כן יותר ראוי לעשות הדבר פומבי וזהו הי' באדה"ר כי לא היה ערוה בעולם והתגברות סטר"א והי' ממש רק בכח ולא בפועל ולכך ויהיו שניהם ערומים ולא יתבוששו ואדה"ר חשב שאין מציאת ס"א כלל בעולם ושמש עם חוה לעין כל ואמרינן דראה נחש ונתקנאו כי היה להם אז מ"מ קצת כח והתחילה עין הרע עד שגרם החטא ואח"כ נעשה ערום והוצרכו לחפות בעלי תאנים כדכתיב מי הגיד לך כי עירום אתה וה' ידע מתחלה ולכך באמת דעתו היה שאדה"ר יתנהג בצניעות כדי שלא יתגברו החיצונים וזהו אמרם שקלעה קב"ה לחוה הרצון שהביא' בצינע' כקלעי' ולא הפי' בקליעת שער רק הפי' הנכון שהביאו בצנע' ובהסתר מכוס' בלבושי אור ויקר וקלע' מל' קלעי' שהי' במקדש ואמרו קלעים למה משום צניעותא וכן הדבר בחוה ולכך דרשינן מן ויבן כי הקלעים הם משמשים במקום בנין כנ"ל במקדש שהיו כמו בנין ומחיצות אבל אדה"ר לאכילת עץ הדעת שמרבה תאוה כנודע לא בוש ובעל לעין כל ונתקנא בו נחש ויצא שרש פורה כל הס"א ולסוף הוצרך לכסות וכן הדבר במ"ת שאמרו לוחות ראשונים שנתנו פומבי שלט בהם עה"ר כי לולי ישראל שחטאו בלבם דכתיב ויפתוהו בפיהם וכו' היה חירות מן מ"ה ולא היה עוד ערל וטמא והיה עולם התקון ולכך נתנו פומבי אבל באמת היה בעו"ה לס"א כח הואיל ולבם בל נכון לה' ולכך גרמו סיבת עה"ר מחצוני' לשבר הלוחות וכמה צרות לישראל ולכך ניתן אח"כ אהל מועד מחופה ומכוסה ביריעות ומכסה ע"ג מכסה ואז דיבר ה' עמם על צניעות ובחשאי למאד ושומר לשומר וכסוי לכסוי כביכול ולכך במדבר שהיה ע"י חטא התגברות הס"א לא היו רשאין להסתכל בשעת הכנסת כלים כדאמרינן דהכל' היתה צנועה מאוד אמנם בבנין הבית דנכבשה הס"א כדכתיב אז תבאנה נשים זונות לפני שלמה אז היה יותר פומבי ולכך היו מגלי' הפרוכת ומראי' לעולי רגלים משא"כ בבית שני דבעו"ה חזרו הקליפות לגבורתם הי' חזר לצניעתם כדאמרינן נתגרשה קאמרת חזרו לחיבתם הראשון והיה צריך כ"כ צניעות עד שאפילו בכרובים דצורתא שהיה בכותל לא היו רשאים להסתכל כי כרובים ממש לא היו בבית שני ואין לך דבר שמבטל ענין קליפות רק צניעות והצנע לכת ולכך אמרו להיות צנוע בבה"כ כי שעירים ירקדו שם ולכך קטורת שמבטל כח ס"א ומ"ה בעצמו מסרו למשה היה בתכלית החשאי עד שכל אדם לא יהי' באהל. והנה לע"ל אמרי' בגמ' לא זכו בעתה זכו אחישנה וכהנה יתר בגמרא דמורה דגאולה יהיה על ב' אופנים או שיהיו ישראל בתכלית הטוב או שיהיה כדי לקיים הבטחתו כי לא יטוש ה' עמו ואם יהיו זכאי' אז יהיה הקליפה נכרתה ורוח טומאה יסיר מהארץ וא"כ לא יהיה עוד ערוה בעולמות ולא יהא צורך לצניעתה ומחיצה וקלעים ועל אופן זה אמר המלאך שא"צ לחומה כי היא תשב בפרזות ואע"פ שחומת ירושלים הוא מוגבל לאכילת קדשים קלים לא יהא צריך אז כי יהא נאכל בכל מקום כי א"צ שמירה וצניעות אמנם אם יהיה גאולה על אופן השני אז יהיה עדיין מציאות קליפות וס"א במקצת כדכתיב נער בן מאה שנים ימות והוא שטן והוא מ"ה אז יהיה צורך מחיצות לבהמ"ק וירושלים ובזה דיבר יחזקאל ולכך כשאמר לו השם להודיע לבני ישראל תבנית הבית אמר ויכלמו מעונותיהם כי באמת אוי לאותו כלימה שיהיה ערו' עוד בעולמות להצריך עוד מחיצה ושומר לשומר ולכך מן תחילת עלותם בימי כורש עד גמר עלותם ע"י עזרא בימי דריוש היו קלעים כהנ"ל כי ראוי היה בימי עזרא לעולם התקון אלו היה ישראל עושים תשובה כראוי ועלו כולם לא"י ולכך כל יעוד נבואה על כבוד האחרון סתומים ולא מפורשים שיהיה בבית אחרון אחרי בית שבנה עזרא כי אלו היה דור זכאי לכך היה מתקיימים אז יעודי נבואה ולכך לא בנו הנביאים תיכף רק עשו קלעים כי אם ישובו דרכם ויעבדו ה' בתמים יהיה עולם תקון וא"צ למחיצות ועשו קלעים שיוכלו להסירן בקל והנה זהו טעות קרח כי קרח חשב דאיסור הבמות הוא מטעם זה בעת התגברות הקליפות צריך לעבוד ה' בהצנע בבית מיוחד ומשומר שומר לשומר ולך עמי בא בחדרך ולכך צריך שם כהן כי הוא המכניע זדים הס"א כי הוא איש חסד ודומה למיכאל ש"ה המשמש במקדש למעלה הלוחם נגד ס"א כנודע אבל כאשר יכנעו הקליפות הבמות מותרים כי מלא כל הארץ כבוד ה' לעבוד אותו וא"צ לכהן ולכך אמרו אין כהן בבמה וקרח חשב שכבר הגיע לתקון לזמר עריצים כי ישראל היו בעינו זכאים למאוד דור דעה ולכך אמר כי כל העדה כולם קדושי' ובתוכם ה' וא"צ למקדש והותרו הבמות וא"צ לכהן ומדוע תתנשאו אבל טעה בשנים חדא דלא היה אז התקון כהנ"ל דהיו במדבר צריכי' לצניעו' ולא היו רשאים לראות בשעה הכנסת כלי' ושנית כי מאוד בלא"ה נשגבה מעלות בהמ"ק מבמות כי כביכול כמו שיש למעלה בתי בראי ובתי גוואי כדאמרינן בחגיגה כך כביכול למטה הבמות הן בתי בראי והמקדש בתי גוואי מכוון לבהמ"ק של מעלה וזהו שנתלה בעלית קרח עלית שערים כי לפי דעת קרח בעת התיקון א"צ לצניעות ושמיר' כלל ומלא כל ארץ קדושת השם א"צ לשערי' לעלות כי מה טיבו של שער אם לא ינעל ויהי' פתוח' ובפרזות ישבו ולכך בעלי' שערים זהו מורה טעותו כי צריך בית לה' ואז יעלו כי יודו לה' פשעם אך א"כ צריך באמת טעם א"כ למה טבעו שערים בשלמא לולי הנ"ל היינו אומרי' כי לא יהיה עוד צורך להם לע"ל ולכך נטבעו והיה כלא היה אבל אם יצטרכו לעלות למה נטבעו ע"ז מתרץ מדרש דלכך נטבעו היותם מעשה דוד כי דוד עשה השערים ונטבעו לבל ישלטו שם גוים ופי' לדבריו כי הקב"ה אמר לדוד אתה לא תבנה הבית ומפרש הטעם כי דוד לחם עם גוים רבים ואם יחרב יאמרו גוים אלהיהם נקם נקמתם ולכך לא בנה הבית וא"כ אלו שלטו בשערים עדיין יאמרו כך על השערים ולכך היותם מעשה דוד נטבעו וזהו אמירת שיר בני קרח שהם דעתם שיעלו שערים ואז יעלו בני קרח ואמר דלא תקשה א"כ למה נטבע אם סופם לעלות וע"ז אמרו על הגיתית זה דוד שדרך לכל הגוים כגת וא"כ לכך נטבעו לבל יאמרו אלהיהם נקם עבורם כהנ"ל אבל סופם לעלות וקאמרו הטעם מה צורך להם הלא אז יוטהר הארץ ולא יהיה מגור לקליפות וע"ז אמרו דמ"מ נבחר המקדש כי אין תיכף התקון על בורי' כמש"ל ולזה אמרו מה ידידות משכנותיך ה' צבאות נכספה וגם כלתה נפשי לחצרות קדשך שיש לו מעלה יתירה למאוד כי הוא מקו' מקודש למאוד וא"כ צריך לשערי' להגביה מקו' מקדש ויעלו והתודו בני קרח על חטא אביהם וקלקלו ופירשו ההבדל שיש בין מקדש לבמה כי אמרו אין שיר בבמה והטעם כי יתקנא בנו מלאכי מעלה שהם תכלי' מעשיהם לרנן ולשורר לה' ויהיה ח"ו קנאה עלינו אמנם בבהמ"ק אין קנאה כי כל אדם לא יהיה באהל ודרשינן אפילו מלאכים והוא מכוון נגד מעלה ולכך יש בו שיר משא"כ בבמה דקיי"ל אין שיר בבמה וזהו אמרם לכך ידידות משכנותיו וחצרות קדשו משום דלבי ובשרי ירננו אל אל חי משא"כ בבמה אין שיר וקול רנה והנה עוד יש הבדל במה דקיי"ל אין עוף בבמה וכן פסק הרמב"ם והטעם כי בהמות מורה על קרבן נשמת רשעים לתקנם וזהו מותר בכל מקום אמנם עופות שהוא תורים ובני יונה דכ"י נמשל בהו הוא מורה על נשמת צדיקים כנודע ולכך אין רשות להקריבו זולת במקדש דמכוון נגד בית המקדש של מעלה אשר שם מיכאל שר הגדול מקריב נשמתן של צדיקים כנודע וידוע כי זה שלמות לכל מין עוף שיהיה מיניהם נקרב ע"ג מזבח ה' לרצון וזהו שלימתם וזהו שאמרו בני קרח גם צפור מצאה בית ודרור קן לה הרצון שהם ג"כ העופות מוצאים שלימתם בבית ה' ומפרש מה הוא שלימתם אשר שתו אפרוחי' מזבח ה' להקריב שם קרבן לה' וזהו שלימתם ושלמות המקריב כי הוא כמו מיכאל ש"ה וזהו הוא הבדל בין בהמ"ק לבמות וא"כ שפיר אשרי יושבי ביתך דייקא עוד יהללוך סלה כי שם ישוררו מחנה מול מחנה כהנ"ל וזהו שיעדנו לבאר ועתה נאמר הנה שבח בה"כ אמירה אשר היא במדרגת מקדש ה' והיכל ה' והיא מקום שגורם להעלות תפלתנו כי שם השרי' שכינה כנודע כי בבה"כ מקדמי שכינה ואזלי לבוא וזהו שאמרו במדרש פ' וירא והוא יושב פתח אהל מועד וה' נצב עליו ביקש לעמוד אמר קב"ה שב סימן ע"ז שבניך יושבים בדין ואני אעמוד על גבם והענין כי יש להבין למה בתלתא עד דיתבי ועשרה מקדמי שכינה ואזל':
<b>אבל</b> הענין כי אמרו בש"ע אסור לישב בתוך ד"א של תפלה כי שם שרי' שכינה אבל אם כבר ישב והוא עומד להתפלל אז מותר לישב כי הוא בא בגבולו ובדיינים צריכים להיות בישיבה ואלו היה השכינה מקדם היה אסור לישב ולכך אין השכינה בא אלא עד דיתבי והוא בא בגבולו ומותר משא"כ התפלה דהוא בעמידה ולכך עשרה שעומדי' להתפלל מקדמי שכינה ולכך באברהם שהי' יושב וביקש לעמוד כשנגלה לו השכינה אמר לו שב דאני בא בגבולך וסימן יהא לך בדיינים שהם יושבים ואני עומד ע"ג וע"כ משום דאני בא בגבולם ודוק ולכן מאוד יש לזהר איש בבה"כ שהוא מקום מיוחד לשכינה ואמרו בגמרא כתיב ופניהם איש אל אחיו וכתיב פניהם אל הבית ומשני בזמן שעושים רצונו של מקום איש אל אחיו ואם לאו פניהם לבית והקשה הריטב"א קושי' עצומה דאמרינן בזמן החרבן נכנסו גוים ומצאו כרובים מעורים זה בזה וכו' דאיך אפשר הוא בעו"ה בעת החרבן היו אין עושין רצונו של מקום ואיך יתכן שיהיה פניהם איש אל אחיו והניחו בצ"ע ובאמת יש בזה סוד גדול עמוק בדרך נסתר אבל בדרך נגלה הוא הענין כי חביבין ישראל שאינם צריכין לשליח והרצון שאין צריכין לאמצעי ותיכף העבודה והתפלה הולך מן אדם לה' כי השכינה חופף עליו ומקבלו הימנו וזהו בצדיקים גמורים אשר הם דבקים בה' מבלי מסך מבדיל אבל בבינוני' א"א לילך התפלה ועבודה תיכף לה' רק נבחר בית המקדש שם מקום שרית שכינה וכל התפלה והעבודה היא לשם לבית מקדשו שם שרית שכינה ומקבלת התפלה ובהמ"ק הוא מקום ממוצע לקבל התפלה מבני אדם ומשם עולה לה' ולכך אמרו והתפלל דרך ארצם שכל התפלה יהיה למקום בהמ"ק כי שם מקום חנית התפלה ומשם מלאכי אלהים עונים ויורדים בסולם נצב ארצה להעלות התפלה כחלום שראה יעקב אשר אמר זה שער השמים אך בעו"ה אשר אין לנו מקדש כמעט אבדה תקוה להעלות התפלה לשמים אמנם בחסדו הותיר לנו שריד אשר אין דור שאין בו צדיקים מבני עלי' לא יחסר מל"ו צדיקים אם כן כל תפלות סובבים לתפלתן של צדיקים ונתדבקו בתפלתו והוא שאין מסך מבדיל בינו לבין השם ע"י תפלתו גם תפלת אחרים עולה וזהו אמרם ה' מתאוה אל תפלת צדיקי' גמורים כי ה' רוצה שיעלה תפלת כל פה חפץ בתקנת יצוריו ומתאוה שיתפללו צדיקים גמורים וע"י תפלתן גם תפלת אחרים עולה וזה אמרם בזמן שישראל עושים רצונו שהן בגדר צדיקים גמורים פניהם איש אל אחיו דהיינו כ"י אל קב"ה כי הם אינם צריכים לאמצעי רק תיכף מפי ישראל התפלה באה להשם ואתם דבקים בה' ולכך פניהם איש אל אחיו אמנם באין עושים רצונו התפלה הולכת אל בהמ"ק ואם כן פניהם של ישראל אל הבית כדכתי' והתפללו דרך ארצם וכדקיי"ל שישי' פניו למקדש ואף השם נותן פניו אל מקדש לקבל תפלתן של ישראל וזהו פניהם אל הבית הן פני כ"י והן פני הקב"ה. אך זהו בעת קיום בהמ"ק אבל בחרבנו חוזר הדבר שתפלתן מתעכב עד תפלת צדיקים גמורים שהם פניהם איש אל אחיו כנ"ל ואם כן חוזר הדבר להיותן מעורים איש אל אחיו בצדיקים גמורים ואין כאן בית אמצעי כלל בעו"ה ולכך בחרבן בהמ"ק היו כרובים מעורים והבן ודו"ק שהוא ענין גדול למאוד ולכן אמרו הקובע מקום לתפלתו אומרי' עליו הי חסיד והי עניו מתלמידו של אברהם אבינו דכתיב וישכם אברהם בבוקר וכו' יש להבין מה ענוה שייך בזה אבל לפי הנ"ל יובן מי שהוא צדיק גמור א"צ למקום ממוצע לתפלה כי פניהם אל מקום אבל בינוני צריך בית מיוחד לשרית שכינה למקום ממוצע כי משם ינוח תפלתו ומשם יקובל כהנ"ל פניהם אל הבית ולכך הקובע מקום לתפלתו שיהיה דווקא בבה"כ מקום מיוחד לשריית שכינה אשר שם יקובל תפלתו ולא זולת הוא עניו שאין מחזיק עצמו לצדיק גמור עד שלא יהא צריך לממוצע בינו לבין המקום וכן היה א"א ע"ה מתנהג אף שהיה צדיק גמור קבע מקום כדי שיהיה מקום המוכן לשריית שכינה ממוצע בינו ולא תלה בזכותו ולכך אומרים עליו מתלמידו של א"א ע"ה. ולכן ראו כאשר חדשנו בה"כ נחדש ברית עם ה' והוא יחדש ימינו כקדם לעובדו ביראה בקדושה ובטהרה יאמרו נא עכשיו שבה"כ מרום גבוה עד למטה מסויד ומלובן אם יבא איש וישליך עליו טיט ועפר עד שיהיה בו כתמים ידעתי כי יתרה אפכם בו והאיש ההוא מבזה נאות יעקב והעבודה הבל פי שיש בו חטא היוצא מפיכם בבה"כ מנבל פה ומנוול כל בה"כ בכתמים ונגעים קיא צואה בלי מקום וסר צל השכינה ח"ו מאתנו כדכתיב ולא יראה בך ערות דבר וכו' ובעו"ה כמה בה"כ היא בפראג אשר כדמותן לא היה בכל עולם ובלע ה' ולא חמל נאות יעקב ולא זכר הדום רגליו ביום אפו ואין קב"ה עביד דינא ובלי ספק שהי' הואיל והוציאו בבה"כ הבל שיש בו חטא וכל הגדול מחבירו קודם לעונש בעו"ה ולכן הוסרו והתפללו לה' בכונה ועבדו ה' בכל לבב במקדש מעט ואולי נזכה לראות מקדשו בנוי לנס עמים אז יגל יעקב וישמח ישראל ויהי נועם ה' עלינו ששון ושמחה ימצאנה תודה וקול זמרה ובא לציון גואל אמן:
<b>תוכחת</b> <b>מוסר</b> <b>מה</b> <b>שדרש</b> <b>הגאון</b> <b>הנ"ל</b> <b>ז"ל</b> <b>בק"ק</b> <b>מיץ</b> <b>ב'</b> <b>אב</b> <b>תקה"ל</b> <b>והספד</b> <b>על</b> <b>ב'</b> <b>חכמי</b> <b>הדור</b> <b>ז"ל</b><b>:</b> <b>ישעיה</b> אמר שמעו שמים והאזיני ארץ כי ה' דיבר והפך הסדר ממה שאמר משה האזינו השמי' ותשמע הארץ וכבר דיברו בו מפרשים טעם שינוי הדברים אבל טעם ענין נראה כי כבר אמרו דלכך ייחד שמים וארץ היותם עדים ויד העדים תהיה בראשונה וכו' אבל גם נתייחדו להיות שני עדים מתרים בם ועצר שמים במטר והוא אולי עי"כ יתנו ישראל ללבם לשוב אל ה' וכבר אמרו מפרשים במי שנאמר בו האזנ' הוא העיקר ובמי שנאמר השמיעה הוא טפל והאזנ' היא עיקרית להטות אוזן בהשגח' גמורה ולכך נתן משה האזנה לשמים להיותם רחוקים מבני אדם ולא ימהרו לעשות משפט חרוץ בישראל כי חפץ חסד הוא לטובת ישראל ואלו נתן האזנ' לארץ היה במהרה משפטם כי קרוב הוא אך זהו בעשותן דין בישראל כדכתיב יד העדים תהיה בראשונה אבל בעשותם התרא' אדרבה יש למהר כל רגע פסידא דלא הדר אולי ישובו ויתנו על לבם ומה לנו להשהות באיסורים ודרכים הרעים אך כבר נודע כי כל דבר שיצא מפי קב"ה אם ישובו יש בו חזרה אבל מה שנא' כבר ע"י נביא לית ביה חזרה וגזירת נביא אינו חוזרת לבל יאמרו הנביא משקר ולכך משה אמר אמרי פי והיינו שכבר יצא הדיבור מפי נביא וא"כ לית ביה חזרה כי כלה ונחרצה ואין יחוד שמים וארץ להתרות כי התראה זו מה טיבה כבר נגזרה גזירה ואין זה אלא לעשות משפט ולכך תלה האזנה בשמים להשהות משפטם אמנם ישעיה אמר כי ה' דיבר ועדיין זמן לחזור וא"כ טובם של שמ"וא להתרות ויש למהר מעשיהם אולי ישובו לה' ולכך נתן האזנה לארץ ונכון הוא וא"כ שעדיין לא יצא הדיבור לפועל לצאת מפי נביא מה שהנביא ישעיה ניבא ולא היה דבר ה' אליו ומלתו על לשונו כי אם ראה במראה נבואה והשיג דבר ה' ולכך נאמר חזון ישעיה אשר חזה דייקא לא ניבא רק חזה כי ניבא מלשון ניב שפתים ולא היה עדיין מילתא של ה' בפיו לנבאות כי אם כן לא היה אפשר בחזרה וחסד ה' הי' ועדיין לא כלו רחמיו לעורר ישראל אולי ישובו ולכך לא נאמר רק לשון חזה ולא ניבא ועוד כי יש בו נחמות ויעודי גאולה השלימה לע"ל וכבר אמרו לבא לפומא לא גלאי ופי' הנביאים שניבאו בפה לא התנבאו בקץ היותו סתום אבל בהשגת הלב ובשכל הנבדל שהוא שכל שלם השיגו וזהו לבא לפומא לא גלאי וכבר נודע כי חזיון הוא לא ראי' בעינים כי אם ראיה בלב כמ"ש הזוהר על ואתה תחזה וכו' שלא הי' ראיה בעין כי אם בשכל להשיג מי הם חכמי' וכמ"ש האר"י דלכך נאמר תא חזי ולא שמע היותו השגת הלב ואמרו כי לכך נקרא חזה הדופן שעל הלב כי כל חזיון מלב ולכך נאמר בישעי' חזה ואמר בנים גדלתי ורוממתי וכו' ואין כוונתי כעת להאריך בדרוש וענינים גדולים כי מפאת אבילות זמן ימים שבאו גוים וחללו קודש ה' ופרצו ושמו מקדשנו לתועבה ואיך אנחם הלא כל ראש לחלי וכל לבב דוי ולבי בל עמי וביותר שבאנו לעורר אבל יחיד על הני תרי רבנים וחכמי הדור אשר היו לנו לעינים ה"ה הישיש המובהק בחכמה ומדע הרב מוהר"ר אליעזר בק"ק צילץ והשני העולה על בני דורו מאור ישראל מ' אלי' רב דקרעמזיר הם סעו למנוחה ואלינו חיוב הספד ואבל וביחוד בימים אלו אשר אמרו שקולה מיתת צדיקים כשריפת בית אלהינו וי"א יותר כי באמת עיקר מעמד ומצב אומה ישראלית הוא בתורה ועיקר התורה נשען על לומדים היודעים להורות בשכלם הקודש בהוראות ישרות וחוקים צדיקים ובאמת אלו יש במציאות להגות מתוך ספר ולהורות לא היה העדר ת"ח כ"כ קשה לישראל כי איש אשר לו שאלה וכדומה זיל קרי מתוך הספר וכן תראה וכן תעשה אבל דבר זה א"א כי א"א לכוון הדעת בכתב כמ"ש הרמב"ם באגרת תימן כי א"א לכוון בכתב לבל יקרה בו טעות ומכשול ומי לנו גדול מאדון הנביאים משה שנתכוון היחוד המוחלט והאמיתי בלב ישראל ואמר שמע ישראל ה' שהוא אלהינו הוא אחד מוחלט בלי פקפוק ואילו חזו בעו"ה הכופרים מצאו מקו' להכשל ולתלות טעותם ולומר השילוש כנודע ואם כן בדבר זה מכ"ש בדינים והוראות אשר אף שנכתב באר היטב בספר צריך שיקול דעת חכם אם הנדון המושאל דומה בכל פרטיות לדין הנכתב בקל יפול בו השינוי והחילוף ודינו של זה לא כשל זה כלל ולכך בגין כך מאוד קשה העדר חכמים מורים הוראות ישרים כי הם חיינו וכבר אמרתי בזה בדרוש הקדום שזה פי' הפסוק וכל מכה אשר לא כתובה וכו' אמרו זהו מיתתן של ת"ח רמזו בזה כי פרידתם וסילוקותם בשביל כך קשה הואיל אשר לא כתובה בספר התורה כל הדינים והוראות וצריך רב ומורה צדק לקהל ישראל ולכך יש עליהם לקונן כי קשה סילוקם וא"כ כעת הזמן גורם להתאבל בזה ובזה כי באמת יש לנו להספיד על צדיקים בשני אופנים אחד להעדרו כנ"ל כמו שאמרו גלתה יהודה וכי או"ה אין גולים אלא שבשביל שאוכלים מפתם ושותים מיינם אין גלותם גלות אבל ישראל שאינם נהנים מפתם ויינם גלותם גלות להלן אומר ויגל ישראל מעל אדמתו וכאן אומר גלתה אלא כיון שגלו תש כחן של ישראל כנקבה עכ"ל וכבר דקדקו דמה קושיא דאמת דגם או"ה גולים וכי בשביל כך לא נימא שגלו יהודה וגם התי' אנה נרמז בקרא וגם מה שתי' שלכך נאמר גלתה בלשון נקבה עדיין קשה איך כתיב ויגל יהודה בלשון זכר הא תש כחם כנקבה אבל הענין כבר נודע מ"ש אשר היא ישבה בגוים לא מצאה מנוח כי כל מי שאינו בני אדמתו אין דעתו מיושבת עליו הואיל ואינו מבני ארצו כמבואר בגמ' ולכך נאמר שישבו בגוים ולא מצאו מנוח והנה אמרו בטיטוס שקם עליו נחשול לטבעו ואמר כמדומה שאין כחו אלא בים ירד עמי ליבשה וילחם עמי אמר קב"ה יתוש הוא ברי' קלה דאית ליה עיולא ול"ל אפיקתי' היא ילחם בך וכו' ע"ש ויש להבין למה בחר ה' ביתוש ומה ענין זה לטיטוס ומה מדה כנגד מדה יש בזו שצוה ליחוש להלחם בו אבל כאשר נבין דיש להבין וכי לא ידע טיטוס מלחמת יהושע ב"ן לל"א מלכים והורדת אבני אלגביש והעמדת חמה לו ולמלך חזקי' ואיך היה חושב שאין כחו אלא בים וצ"ל כי כבר כתב הרמב"ן כמה פעמים כי א"י הוא תחת ממשלת ה' ולכך שם עיקר חיוב שמירת התורה וח"ל כל מדינות תחת שר ומזל פרטי ולכך נאמר משפט אלהי ארץ וזה ידע טיטוס ג"כ וחשב כי ח"ל היותו תחת שרים ומזלות סילק הקב"ה השגחתו בכל אופן והכל ביד המזל והשר ולכך חשב בא"י ודאי שכח ה' גדול למאוד לעשות נסים ונפלאות אבל בח"ל כבר נמסר לשרים ולמזלות ואין ביד ה' לשדד מערכותיהם וכבר אמרו בגמרא דפ"ק דגיטין כי ימים הסמוכים לא"י דינם כא"י וכן כתב הזהר כי הים דינו כא"י ולכך חשב כי במים כחו חזק כמו בא"י אבל ביבשה בח"ל לא היה יכול לו וזהו מאמרו ילחם אתי ביבשה והיינו בח"ל כי כבר יצאו מא"י אבל מה שהביאו לכלל הטעות הזה לומר שכחו יפה בים אבל לא ביבשה הוא מקושי' שלמה בקהלת כל הנחלים הולכים אל הים והים איננו מלא הרצון שאינו מתמלא להיות מתגבר ושוטף ויורד לכסות כל היבשה כי איך אפשר שיום יום ירבו המים מן הנחלים ואין מקום לצאת ותי' שלמה בקהלת שמקום שהם הולכים שם הם שבים ללכת במחילות בקרקעות תהום כיחש טיטוס כאשר עוד היום חכמי מחקר מגוים כחשו בזה ואמרו שאין מקור הנחלים מן הים כלל רק הם בריאה בעצמן בכדור ארצו שברא ה' מעיינות ומקוה מים חיים וא"כ הקושיא גדולה ואיך לא ישובו מי הים לכסות הארץ ומזה שפט ששר המושל בים אינו שר המושל בארץ וביבשה ותחומו של זה לא תחומו של זה ואין א' נוגע בתחומו של חבירו כי חלק להם בעת הבריא' וא"כ א"א לים לירד ליבשה ולהחריבו ואין שם ממשלתו וא"כ כיון שידע שאלהי ישראל שליט בים בימי פרעה וכדומה שפט כי ע"כ אין ממשלתו בח"ל מקומות הנמוכים מים דאם לא כן למה לא ירדו משם ליבשה למקומות הנמוכים ומזה נולד מקום כפירתן ולכך ענשו הקב"ה ואמרו ההיטב תמה לך על הים שכל הנחלים הולכים בקרבו ואין בו מוציא אף אני אשלח יתוש שג"כ אין לו רק עיולי ולא אפוקי ילחם בך ויכול לך' ומזה תראה כי אין התמי' על הים כי רבות נפלאות כאלה פעל ה' בקרב הארץ ויתוש ברי' קלה כאחד מהם ומה התימה על הים ונשוב כי זהו היה הטעם של סנחרב שבלבל כל הארצות כי הוא אמר שהוא אלוה כי הוא היה משביע לשר וכוכב שלו ולמען לא יעבדו גוים לשרים ומזלם העביר אותם ממדינה למדינה וא"כ לא ידעו עבודתו וטיב נמוסי העבודה לשר ואלוה ההוא כלל ונחלש כחם ובזה היה לבדו כח אמיץ ע"י שרו ומזלו ואם זהו כך הקושי' איך אמר הקרא שישראל בגוים לא מצאו מנוח היותם חוץ לארצם אדרבה להם יש יותר מנוח מכל הגוים כי הלא סנחרב בלבל כל הארצות והם שלא במקום מזלם ושר שלהם וזר עבודתם לא כן ישראל אשר ה' אלהים בכל מקום ומלכותו בכל משלה ולכך תי' שאו"ה שאוכלים מפתם ויינם אין הגלות ניכר משא"כ ישראל וזהו כוונת הפסוק מרב עבודה פי' שיש להם עבודת ה' לרוב ומובדלים ומופרשים בעבודת ה' ובמצות רבות אשר עי"כ מובדלים מבין עמים ועי"כ היא ישבה בגוים אין להם מנוח והנה ענין גלות השכינ' ושפחה כי תירש גבירתה הנאמר בקרא כמ"ש בכתבי האר"י ז"ל הוא כי כל זמן שישראל בא"י משפיע לא"י מפסולת ותמצית הם משפיע לשרים ומזלות ח"ל אשר משטרם על הגויי הארצות אבל כשאנו בגול' בין עמים אז הקב"ה משפיע לשר ההוא כדי להשפיע לישראל כי תחת ממשלתו והוא לוקח עצמו ועמו השפע ותמצית ופסולת לישראל כאשר האריך בזה וזהו שפחה כי תירש גבירתה כי השר מקבל השפע ונותן הפסולת לישראל וזהו גלות השכינה שאנו חייבים להתאונן ולבכות עליו בלב קרוע ומורתח כי זהו הטבעי כי מטבע צדיק וישר להשפיע לצדיקים וישרים אך זהו אם אין צדיק מובהק וגדול וקדוש שמו בא"י אבל אם ישנו שם הקדוש ברוך הוא משפיע בו מה שהוא כפי צורך ישראל והוא משפיע לישראל וכל ישראל ממש כלולים בו ומזה תבין מה שאמרו גלתה יהודה כי תש כחם כנקבה והרצון כי מקדם היו הם משפיעים לאומות והיו הם בבחינות זכרים ואו"ה נקבה אבל בגלות הם מקבלים מאו"ה והם זכרים ונחנו נקבות המקבלים שפע ולכך תש כוחנו כנקבה אך זהו לאחר גדלי' בן אחיקם אבל בחייו היותו צדיק גמור היה הוא המקבל ועל ידו מקבלים ישראל ולכך במותו אמרו שקולה מיתתו כשרפת בית אלהינו להיות כי מותו גורם רעה לישראל כמו בהמ"ק כי כל זמן היותו חי קבלו ישראל ע"י השפע כמו ע"י בהמ"ק ובזו תבין כי לכך נאמר ויגל יהודה מעל אדמתו ונאמר בלשון זכר ששם נאמר כי מינה נבוזראדן לגדלי' בן אחיקם לשר ומושל בא"י על יתר הפליטה ואם כן לא היו תשים כחם כנקבה כנ"ל משא"כ ירמיה שניבא וקונן על הע"ל שבעו"ה יהרג גדלי' ולא יעבור איש בא"י כלל ואם כן יהיו הם מקבלים מן האומות ויתשה כחם כנקבה ולכך אמר גלתה וא"ש מזה נשמע כמה עלינו לצער בהעדר ת"ח ובפרט מרביצי תורה הלומדים לתלמידים ישרות הלימוד ולא דברים שאין בהם ממש בפלפול של הבל ושוא ומדוחים אשר בעו"ה כמעט דור יתום בזה"ז אוי לנו על שברנו והכל לאין ספק מחמת ביזוי תורה ואין איש שם על לב להתחזק לומדי' ולחזק צדקה ועי"כ באנו בעו"ה מתחלה ועד סוף לתכלית הצרות ועודנו מרקד בנו לבזות התורה ולומדי' ויפ' אמר המד' חשב באחיך תדבר בבן אמך תתן דופי יושבי' מדברים באבות ודורות ראשונים לומר מה ראו אבותינו שהרשיעו כ"כ עד שגרמו לנו רעה הזה אשר נחנו לחרפה בגול' כי כבר אמרו טובים צפרנים של ראשוני' וכו' ואמר מנשה אלו הוית התם הוי נקטית בשפולי ורהיט ואזיל צא ולמד אחאב הי' עובד ע"ז כמה כיבד לס"ת והכניס עצמו במלחמ' עצומ' מבלי נזלזל בכבוד התורה ונחנו בעו"ה מזלזלים בכבוד לומדים אשר חמורה מס"ת כדאמרינן הני בבלאי טפשאי דקיימי קמיה ס"ת ולא לפני ת"ח אשר הם עיקר התורה וחכמת אלהי' בקרבם והיא החלי הרע אשר אצלנו שגורם רעות רבות בעו"ה עד אשר ירדה התור' ואין מקום דגלה והיות אבותינו היו טובים מאתנו אמר המקונן אבותינו חטאו ואינם ואנחנו עונותיה' סבלנו שפי' לפי דעת האר"י ז"ל שאמר הא דאמרי' במדרש משה אמר פוקד עון אבות על בנים וכו' יחזקאל אמר איש בחטאו יומת שלא ביטל יחזקאל דברי משה רק בחטא שהוא שוגג אין הבנים נענשים בסיבות האב וזהו שדייק איש בחטאו יומת אבל במזיד אף הבנים נענשים בסבתם ולכך דייק משה פוקד עון אבות שהוא מזיד וא"כ זהו הכוונ' אבותינו חטאו ואינם ר"ל חטאים אינם כי אין אנו נענשים ע"י אבל נחנו עונותיהם סבלנו כי בעונות אנו נענשים בסיבתם אבל חוץ לדרכו נראה כי כל הגדול מחבירו עונשו גדול וכמאמרם הקב"ה מדקדק עם הצדיקים כחוט השערה דכתיב וסביביו נשערה וכו' ואצל גדול חטא קטן לגדול יחשב ליקר מעלתו ואצל קטן לפחיתת ערכו גדול לקטן יחשב לפי ערך הגדול ולכך ראשונים שהיו יקרי ערך ומעלה כאשר עשו רק שוגג תיכף היה עונשם מה' ואף ה' עלה בם לכלותם אבל נחנו היותינו קטני ערך אפילו אם עושים כזה נושאים וסובלים העונות מבלי יקרה כליון דהיינו אם אנו עושים דברים אשר אצלם היה נחשב לעון כי זהו מה שאצלם נקרא עון אינו נחשב אצלנו לשוגג כי אין לנו דעת כ"כ להשיג העון והמרי והפגם בחטאינו וזהו כוונת המקונן על שפלו' הדור וכי ראשונים היו טובים מאלה וכי ירדו הדורות מטה מטה אמר אבותינו חטאו ואינם כאשר עשו רק חטא אינם כי היה בהם חרון ה' ונחנו עונותיהם פי' אנו עושים מה שהיה אצלם נחשב לעון ומ"מ סבלנו לרב פחיתות ערכנו ודבר גדול דיבר הנביא בזה להודיע כמה בעו"ה נתקלקלו מדרגות הדורות ואם זה בימי ירמיה נחנו בעו"ה כעטלפי' לא ראו אור וגם בעו"ה בזמן החרבן היה הכל לסבת בזיון התורה ועבירה גוררת עבירה אשר עי"כ מתלוצצים בלומדים ואינם שמים על לב להוכיח איש את רעהו בלב תמים ואמרו במדרש אלו זכיתם הייתם קורין כי ביום הזה יכפר וכו' תטהרו ועכשיו שלא זכיתם אתה קוראים חטא חטאה ירושלים וכו' טומאתה בשולי' ואמת כבר אמרתי בזה כי ידוע מה שכתבו מקובלים כי צריך להיות בין מ"ת ליה"כ ג"פ מ' יום כנגד ק"ך שנה של משה ע"ש ואמרי' במדרש החודש הזה לכם זהו תחלת התור' וראוי היה להם ליתן להם אז לישראל כל התורה אלא שחטאו במצרי' ונשתהה מ"ת עד עצרת כי מנו מ"ט ימים והנה ידוע בירושלמי הובאו בתוס' פ"ק דר"ה כי בבית ראשון חרב הבית בא' לחודש אב ואז היה התענית א"כ אלו זכו במצרים והיה מ"ת בר"ח ניסן יום שנא' בו החודש הזה לכם היה ק"כ ימים של אחריו בא' באב והיה אז יה"כ אלא בשביל שלא זכו ונתעכב התורה ועי"כ נתגלגלו עונות שנשתהו במדבר וגרם שליחת מרגלים והגיע לבכי בלילה זה לדורות כנודע זהו מה שאמרתי אבל כוונת הדרוש פה הוא כך כשנבין מדרש בליל חורבן בא אברהם לבהמ"ק והיה הקב"ה מטייל עמו ארוכות וקצרות א"ל מה לידידי בביתי א"ל בני היכן הם א"ל גלו וכו' א"ל לא מלו דכתיב ובשר קודש יעברו מעליך ועוד ששונאים זה את זה עכ"ל וכבר דרשתי בזה פעמים רבות כללו של דבר להבין הענין בקצרה כי צ"ל מה היה הענין בזה הטיול וכי הזמן גורם לטייל והשאלה מה לידידי בביתי אינו מובן ומכ"ש שאר דברים ושאלת בניי היכן הם וכי לא ידע שבעו"ה גלו בראש גולי' אבל יובן בשנבין במה שאמר במדרש ירמיה אמר נחלתינו נהפכ' לזרים ישעיה אמר בית מקדשינו ותפארתינו וכו' אבל אסף אמר באו גוים בנחלתך טמאו את היכל קדשך וכו' יש להבין למה באמת שינה אסף מלתו מן הנביאים הנ"ל ונראה דכבר ידוע כי המינין מצערין לישראל ואומרים בבית ראשון שהיה בהם חטאים גדולים ומפורסמים נגאלו בקץ ע' שנים ובבית שני אשר לא נמצאו בעם ישראל מהתועבות הגדולים רק שנאת חנם יהיה אריכות הגלות זמן ארוך כזה אבל טעו כי חשבו כי בגאולה בימי עזרא כבר נמחל עון בית ראשון ולא כן הוא כאשר יעודי כל הנביאים מורים על זה וכאשר הארכתי בביאורי לירמיה רק להיות כי ישראל היו נעורים מהתור' ונשתקעו בע"ז עד ששכחו בע' שנים שהיו בגולה שמירת שבת מצות סוכה וכדומה כאשר הדבר מבואר בעזרא ונחמיה נשאו בנות אלהי נכר ועמוני ומואב ולא ידעו כי הרחיק ה' אותם מבוא בקהל ה' וא"כ אלו ח"ו היו יותר בגלות ולא היה פקידה היה נשכח מאתם תורת אלהינו מכל וכל עד שלא היה רושם זכירה אצלם ונתערבו בעמי' והיה ח"ו נשבת זכר ישראל וזכר תורת אלהינו וע"ז נכרת הברית מבלי להשתכח תורת אלהינו ומבלי יתערבו בגוים והן עם לבדד ישכון ולזאת עשה ה' למען שמו ולמען תורתו ופקד אותנו מקץ ע' שנים אשר עדיין רשומו של התורה והמדע קיים ואז היה עדיין עזרא וכה"ג שהנחילו לנו תורה וכן דור ודור שקבעו לנו מסמורות וסייגים עד שעי"כ א"א לשכוח ולעבור הגדר של תורה וכאשר שיער חכמתו עליונה שכבר נשקעה התורה בלבנו מבלי שכוח חזר והגלונו למרק חטאים מבית ראשון וכן באמת כנ"ל כי אנחנו בגולה לא שכחנו מצות ה' אדרבה בכל דור ודור מוסיפים תקנות וא"כ הגלות השני הוא עיקר גלות הראשון רק בחסד ה' מבלי להפר בריתו גאל אותנו ולכך בסיום התוכח' בתורת כהנים שהוא רומז על גלות ראשון כמ"ש הרמב"ן נאמר בסופו ואף גם זאת וכו' וזכרתי את בריתי וכו' להורות כי לכך נגאלו מהר כי זכר ה' בריתו כנ"ל ודבר זה כבר אמרתי כמה פעמים בדרוש הקדום כי דברי' כנים הם וזהו כוונת ריש המאמר כי בזמן החרבן בא אברהם אבינו לבה"מ ולא היה אברהם כ"כ מצער על הגלות כי מלומד היה בכך וכל ימיו היה בגירות ויתהלך מאוהל לאוהל וד' אמות קרקע לקבורה לא היה לו רק אברהם דאג כי ברב גלות ישכחו ישראל תורת ה' וילמדו מגוים לילך סרה עד שישכח שם ישראל וזהו היה צערו והקב"ה לנחמו ולהסיר דאגה זו ממנו הלך עמו ארוכות וקצרות וזהו לישב דעתו של א"א ע"ה ומזה תבין כי בית ראשון נבנה בזכותינו אבל בית שני לא היה נחנו כדאי ואדרבה עדיין עון אבותינו כרוך בנו למאוד רק ה' עשה למענו ולמען שמו הנקרא עלינו ולמען בריתו אשר כרת אתנו כנ"ל וזהו מאמר דניאל למענך אלהים כי שמך נקרא על עירך ועל עמך אם כן ירמיה וישעיה שדיברו מן בית ראשון יפה אמרו נחלתינו נהפכ' וכו' בית קדשנו ותפארתנו וכו' אבל אסף שכל המזמור מקונן על בית שני אמר באו גוים בנחלתיך שמו בית מקדשך לעיים וייחס הנחל' ומקדש לה' כי הכל נבנה בשביל קדושת השם ולא בתום לבבנו ולכך נקראת נחלתו וקודש ה' ומזה תבין דברי הרמב"ם דפסק דקדושת בית ראשון בטל וקדושת בית שני לא בטל והוא הטעם דאמרינן הוא הית' לנחלה ולכך לא בטלה הקדושה כמבואר בפ"ק דמגילה ובסוף מס' זבחים בבית ראשון היה נחלתינו וא"כ אין כ"כ נצחית לקדושה דהיא נחלת ב"ו והוא עובר ובטל אף נחלתו וקדושתו בטל אבל בית שני שהיה נחלת ה' כמאמר אסף והוא נצחי וקדושתו אין לו הפסק כלל ולכך קדושה לא בטלה ולכך נאמר גדול יהיה כבוד אחרון מבית ראשון דבית ראשון היה נקרא נחלת אדם ובית שני נקרא נחלת ה' והוא מבואר במדרש ביום חרון אף ה' לא ישראלים ראוי' להיות בגולה רק יום א' אלא שגרם החטא והענין כי כבר נאמר תם עונך בת ציון כי ע"י חרבן בהמ"ק ששפך הקב"ה חמתו כלה בית תפארתו נתכפר להם כל העונות ולכך נאמר תם עונך בת ציון רק שלא היו ישראל זכאים בעו"ה וא"כ היה חסד גדול מה' ששפך חמתו על הבית אשר נקרא שמו עליו והיה ראוי להגאל אלו היו שמורי' מלחטוא וזהו שאלת הקב"ה לאברהם מה לידידי בביתי הרצון מה איכפת לך בביתי שנשרף ונחרב הלא זו לכפרת עון ישראל וא"כ מה לך לצער הלא זו טובת בניך וזהו שדייק מה לידידי בביתי מה איכפת לך וע"ז השיב אם כן שחרבן בהמ"ק גורם לכפרת עון א"כ בני היכן הם ה"ל להגאל כיון שחרבן בהמ"ק גורם כפרה וע"ז השיב הקב"ה אמת אלו עושים רצוני אבל הם העבירו ברי' קודש וזהו לאות לישראל וזהו שה' זוכר ברית וגם שונאים זה לזה שמפריד חבילה ומחלק התיומת ישרים ולכך לא נגאלו ולולי זה היו נגאלים וא"ש כללו של דבר חרבן בהמ"ק עד שהיה ראוי' להגאל ת כף רק הואיל והעבירו אות ברית קודש וגם היו שונאים זא"ז וידוע במדרש במקומו חטא חטאה ירושלים ששונאים זא"ז וגם על טומאתה בשוליה דרש שלא היו מולים וזהו בשולי' וא"כ יובן אלו זכיתם שלא חטאתם אחר החרבן אם כן היה חרבן מכפר עם שהיה נאמר תם עונך בת ציון וכו' וא"כ היה חרבן מזבח כפרה יותר מכל קרבנות שהיו כל עונות מתכפרים ולכך היו קוראים כי ביום הזה יכפר עליכם מכל חטאתיכם תטהרו כי תם עונך בת ציון אבל עכשיו שלא זכו קוראים חטא חטאה ירושלים וכו' כי זהו שהיה להם שנאת חנם וגם קרא טומאתה בשוליה להורות על שלא היו מקיימים ברית קודש ובשביל כך לא היה חרבן בהמ"ק כפרה שלימה על כל חטאים ועדיין בעו"ה עונותינו על עצמותינו והנה עיקר שנאמר ששונאים זא"ז לא עם הארץ זה לזה רק עם הארץ לת"ח באמר' ואנשכנו כחמור וכבר אמרנו כי השפע' מגיע לצדיקים ות"ח ומהם מקבלים שארי ישראל וא"כ הת"ח הם בבחינות בעל המשפיע וע"ה בבחינות נקבה מקבלים שפע ואם הם שונאים זא"ז הם נפרדים אשה מבעלה וזהו מאמר הפסוק חטא חטאה ירושלים והיינו כדדרשינן במדרש שהיו שונאים זא"ז על כן לנדה היתה שגלמודה אשה מבעלה כנדה כן ע"ה מופרשים ומובדלים מבעליהן הם הצדיקים ות"ח וא"ש הביטו וראו כמה גדול העון משנאת חנם וכמה טובה מעכבת עי"כ ובעו"ה פשתה הנגע צרעת בקרב ישראל דהיינו ח"ו לומר שלא יאהוב איש את גופו של חבירו ואם יקרה לו נזק או שיעליל השרר' על יהודי הלא כל ישראל זריזין להצילו בהשתדלו' בנפשם ומאודם ואצ"ל להצלת נפשות הלא אח פדה יפדה ויתקעו עצמן ממש בנפשם ומאודם יום ולילה לא ישבותו וכי יחלה אחד הלא כולם מתפללים ומבקרים וכל העזר האפשרי לא יאצל מהם ואפילו לרהוט ג' פרסאות בחלא וכאשר אשה תהיה מקשה לילד ויבא חבל לה הלא כל נשים שאננות ועשירות יקומו באישון לילה וילכו להיות נעור לעזור היש לך אהבה ואחוה וריעו' גדול מזה זכו חולקכון עמא קדישא קמיה מלכא קדישא וזהו תפארתנו נגד הנכרים אשר יספרו מאהבת ישראל זה לזה אך זהו הכל באהבת הגוף אבל באהבת הנפש שהוא עיקר האהבה אהבה נצחי ואהבה שסופו להתקיים בעו"ה אין בינינו אלא מעט כ"א יראה איש את רעהו הולך שובב בדרך לבו לא ייסר אותו ולא יאמר לו אל אחי לא טובה המעשה ולא זו דרך החיים אשר דרך הקודש יקרא לו ואדרבה יתן כמעט שמחה בלבו כי חבירו סניא שמועתי' ואם יראה חבירו מדבר בבה"כ במקום שאסור לדבר לא ימחה בידו אם יראה מתלוצץ ומרבה שיחה עם נשים מדבר ניבול פה ודברי נרגן ולה"ר וכדומה לא ימחה בידו כלל אוי ואבוי היש לך שונא גדול מזה רואה חבירו טובע בנהר ואין מוחה זו שנאת חנם בלי מצות שהיה בזמן בית שני כי רבו העוברים ולא מיחו ובשביל זה נעשו פרצות רבות בבית שני שהיו כת צדוקים ויתר כתות שפקרו בד"ת שבע"פ ומרו פי בי"ד הגדול שבירושלים וזהו יותר עון מכל העונות כי זהו בכלל כפירה ודרך זר הוא מי שאומר בבית שני לא הי' עון גדול נמצ' ביניהם כלל היש עון גדול מאפיקורסים שכפרו בתורה שבע"פ ובהוראת סנהדרין שיושבי' על כסא ה' ואלהים נצב בעדתם ובזו רבו כמו רבו בשטות צדוקי' בייסותים כת יהודא גלילי וכת שהיו שוכנים ביערות ומדברות והכל היה נגד רצון חכמי ישראל הפרושי' כי לא קיימו מצות רגלים ומועדי ה' ורבי' מכתות שלא נשאו נשי' כלל ויתנהגו כמשפט אחי' ואחיות אצל עמים קדמונים כי מאתם למדו אחרי' לעשות כמותם ורב מהכתות שפקרו בהשארת הנפש ותחיית המתי' היש לך עון גדול מזה ומזה צריך חולי רע ומר יותר עד אשר הכהן גדול שהיה בשנה ההוא שנחרב הבית היה איש צדוקי כמ"ש יוסף בן גוריון בספרו לרומיי' תפח רוחי' דהאי כהן און ימ"ש אשר כך עלת' בשנתו ואיך היה צום נבחר עת רצון לה' להתמלא רחמים על ישראל ולהנחם מהרע' אם איש צורר ומתעב כזה בא קודש פנימה ולכן משחז"ל כי בבית שני היה עון שנאת חנם הכונה כי זהו שרש המרי כי עי"כ בא כל הרעה הזה וזהו החלי כי היותם שותקים בעוברי עביר' עי"כ יסובב כי פשת' הרעה מרעה אל רעה יצאו וגברו המיני' וצדוקים ואפיקורסים ימ"ש באמת רוב המוני עם הן לומדי' הן אינם לומדים חושבים כי לא יאות להוכיח רק לרב ומורה אבל איש אחר לא נאה לו להוכיח לעמיתו וזהו שקר כאשר דרשתי פעמים רבות הטועי' אתם בזה אדרבה אם רב יוכיח יאמרו אין כל אדם יוכל להיות רב ומורה ומי כמוהו עושה וזה יאמר כך וזה כך ויתלוצץ על הרב אבל אם איש כערכו יוכיחו ויאמר לו מה תחשדני גם לי לבב כמוך להיות כמוך רק הדבר רע לשמים וכהנה ולמה לא תחוס על נפשך ולמה תמרה פי קונך ידעתי כי דברים כאלה יותר יפעלו מכל תוכחות שלי מימים ימימה ולכך אמרו חז"ל עשה לך רב וקנה לך חבר כי חבר יותר צריך מרב עד שתקנה אותו בכסף מצא וח"ו להתחבר לרשע פועלי' יותר מעשרה רבנים והמוני עם נמנעי' מזה וחושבי' פן יצחקו עליהם ויאמרו מי שמך לרב מוכיח כאשר באמת רבים מתלוצצים ואומרים ראה זה דבר חדש זה נעשה מוכיח בין לילה היה וכו' וכדומה מדברים לצנות ושטות אבל מי האיש החכם ויבין את זאת ביותר משישחקו עליו צעירי' יותר שכרו מרוב' וסוף דבריו לעמוד ודבריהם יהי' כעלה נובלת וכבר נודע מאמר עקיבא מוטב שאהיה שוטה כ"י ואל אהי' רשע ש"א לפני המקום ואין הצחוק שוה כשבח ושכר שיש לו אצל הקב"ה כמבואר בזוהר כי כאשר ישראל מתפללים בצבור ומסיימים ברכת מחיה מתים כרוז קאי מאן הוא גברא דמשגיח להוכיח חוטאים ולהדרם לפולחנא דמלכא קדישא ובא מלאך ומביא דמות דיוקן של איש כזה ע"ש שמפליג בגודל השבח ויקר ושכרו הרבה מאוד וא"כ מה חשוב השחוק והבזיון שיש לו בעה"ז ומה ערך יש לו נגד השכר ועשיות רצון קונו ונח"ר ליוצרו אשרי אדם יחזיק בו ויאמר זאת לאחר סיום ברכת מחיה מתים כי גם זה בכלל מחיה מתים להחזיר בתשובה רשעים כי הם מתים אמיתים וע"י תשובה הם חוזרי' להיות חי וזהו תחיית המתים אמיתי וכמו שתחי' המתים יהיה מה' וע"י טל כן קבלת רשעים בתשובה הוא ע"י קב"ה שחות' חתיר' כי המלאכי שרת מקטרגים ומחי' אותם ע"י טל אורות שלו לחדש נשמתו אשר הוא מוסאב ופגם וע"י טל ירחץ צואת בת ציון וישוב לראות פני אלהים וזהו תחיית המתים ולכך אחיי ורעיי כמה יקר בעיניכם לומר זה מחי' מתים ומעשה אליהו ואלישע הוא ממבחר שבפלאים שהחי' המתים ודבר זה בידכם לעשות כל רגע ושעה להשיב רבים מעון ולהחזיר טועים לדרך הישר זהו תחיית המתים המובחר כי מה נ"מ בגוף אשר תחלתו מטיפה סרוחה וסופו למקום רימה ותולעה אבל עיקר התחיה לנשמת אדם אשר הוא נר אלהים וכבה חושך ולא אור בעברו את מצות ה' ויש לה מיתה עצמית וע"י החזרה בתשובה ושמוע לקול מוכיח תשוב רוח לנדנה וחיה יחיה ולכך אמרו צדיקים בידם להחיות מתים כל שעה ורגע והיינו כמ"ש לכן בבקשה מאתכם קיימו מצות ואהבת לרעך להוכיח עמיתו ואמת כי רוב מהמוני עם אינם מקיימים מצוה זו ואינו אוהב לנפשו ג"כ ואיך יאהב חבירו יותר ממנו אבל אמת זו היא כוונתי ג"כ אם יוכיח לחבירו גם ידו לא יפעל רע וכי איך ללבו להוכיח לחבירו והוא בעצמו השרץ הזה בידו וזהו כוונתי שאני מרבה להוכיח אף כי יודע אני אוי לי על שברי שאיני כדאי לכך ומכף רגל ועד ראש אין בי מתום רק עי"כ בכמה דברים אני מובדל מיצה"ר אם יסית אותי לומר לו כלך מאתי כי איככה אוכל לעשותו ואני מועיל לאחרים לחדול הרע הזה ובעו"ה הא גורם שאין התורה נחשבת אצלם לכלום ומחליפים עולם קיום בעולם עובר וע"ז מקונן ירמיה כל עמה נאנחים מבקשים לחם נתנו מחמדיהם באוכל להשיב נפש ראה ה' והביטה כי הייתי זוללה ולהבין ענין הפסוק נבין מתחלה דברי הגמרא מה שכבר פירשנו בו כמה פעמים אבל זהו מה שנ"ל עתה קרוב לפשוטה דבר זה שאלו לחכמים וכו' על מה אבדה ארץ ולא ידעו להשיב עד שאמר הקב"ה בעצמו על עזבם את תורתי והדבר תמוה דמה זה דחכמים ונביאים לא ידעו הלא כל נבואתם מלא בזה הואיל ואינם שומרים תורת ה' שיגלו בראש גולים ומקרא הוא בתורת כהנים ובמשנה תורה ובק"ש שחרית וערבית אבל נראה כי מה שאמרו וישקוד עלינו הרעה כי צדיק ה' צדקות עשה הקב"ה שהקדים לגלות קודם זמן ונושנתם כי עדיין יכניה קיים והיו יכולים ללמוד תורה אצל חרש ומסגר אלף אבל אלו גלו בזמן ונושנתם לא היה אלו קיים ולא היה להם רב ללמוד תורה ומזה מובן כי זמן הגלות הי' מוגבל בזמן ונושנתם רק הקדימו הקב"ה בשביל חסדו כדי שילמדו תורה וא"כ ע"כ נתמלא סאתם בזמן ונושנתם כי כאשר נתמלא סאה הקב"ה נפרע מאומה וע"כ לא נתמלא סאה עד זמן ונושנתם והנה אם היו ישראל בזמן הבית כרוכים על התורה וכולם ידעו התורה מפי חכמים ונביאים שבאותו דור לא היו צריכים ללמוד תורה אצל החרש ומסגר כי גם להם היה לב יודע תורת ה' וא"כ היו יכולים להתמהמה בא"י עד זמן שנתמלא סאת' וזהו השאלה על מה אבדה ארץ כי ידעו בחטאם גלו אבל יודעים היו כי עדיין לא נתמלא סאתם עד זמן ונושנתם וא"כ מה"ת לפרוע מהם קודם שנשלם סאתם והן גוי אמורי נאמר כי לא נשלם עון אמורי והאריך הקב"ה ואיך לא יאריך אפו לעם קרובו ישראל ואולי ישובו בין כך וזהו היה השאלה על טיב מהירות הגלות קודם זמנו ולא ידעו חכמים ונביאים אבל השם אמר הטעם על עזבם את תורתי ולא למדו בתורה והוצרכו לילך מהר בגולה ללמוד מן חרש ומסגר וא"ש טעם שעזבו תורת ה' כי החליפו עולם קיים בעולם עיבר וילכו אחר תאות לבם לאכול ולשתות מעדנים ויין ענושים באמרם חמרא דפורגיתא ופירות גנוסר קפחי' ליו"ד שבטים שלא למדו תורה וכבר אמרו ת"ח לא מעני ואמר הגמרא הא חזינן וכו' אהדורא לא מהדר ובזה אמרתי כוונת הגמרא דהאי עני' דקאי בפתחא אמר ליה אקדים ליה כי היכי דיקדמו לבנייכו א"ל מילט קלייט ליה א"ל גלגל חוזר בעולם ויש לדקדק מה זה מילט קלייט ליה הל"ל סתם קלייט אלא לפי הנ"ל ניחא דשני קללות קללן אחד שיהיו עניים ושני שלא יהיו בני תורה כי אז לא יהיו מן המהדרין אפתחא וא"ל גלגל חוזר בעולם בכל ענין הן בתורה והן בעניני עה"ז ולפי מה שאמרנו כי לכך נגלו ישראל קודם זמנם בשביל שלא היה בני תורה ואלו גלו בזמנ' לא היה להם רב ללמוד והיה התורה נשכח כנ"ל וא"כ נדוני' כזולל וסובא דנהרג על שם סופו שלא יתקלקל ביותר ואף אלו כמוה שאם המתינו היה הקלקול ביותר וזהו מאמר הפסוק כל עמה נאנחים מבקשים לחם היינו אהדורי פתחא והטעם שאינן בני תורה כי בזמן הבית נתנו מחמדיהם שהיא התורה שהיא כלי חמדה וחמדת כל העולם באוכל להשיב נפש והלכו אחר אכילה ושתי' ותענוגי זמן ובשביל כך לא למדו ונעשו מהדורא פתחא כי אלו למדו לא הגיעו למדרגה זו ואמר ראה ה' והביטה כי הייתי זוללה הרצון שנעשה בי עונש כזולל וסובא שנהרג על שם סופו כך אני בשביל שלא למדתי קרה לי כמשפט בן סורר ומורה ונגלתי קודם תשלום המדה כנ"ל ועיקר כבוד התורה להקים בתי מדרשות ובית ועד לחכמים אשר שם יתנו תוקף של הלכה כי זה חיינו ושם ה' שורה במקום ד' אמות של הלכה ואמר ותאמר ציון עזבני ה' וה' שכחני היינו עזובה היינו שכוחה אלא אדם נושא אשה על אשתו הראשונה זוכר מעשה ראשונה ואתה עזבתני ושכחתני עכ"ל ומאמר זה צריך ביאור דמה קושיא עזובה הוא שיודע ממנו ומ"מ עזבו ושכחה היינו שאינו זוכר ממנו דבר ומה התמי' עזובה ושכחה דבר אחד והתי' אדם נושא אשה שנייה זוכר מעשה ראשונה אין המשל דומה לנמשל כי ח"ו שלקח הקב"ה אשה אחרת דהיינו או"ה תמור ישראל כי נשבע הקב"ה שלא להחליף אותנו באומה אחרת והבטחות הרבה יש בתורה ג"כ מזה שאין הקב"ה בוחר באומה אחרת תמורת ישראל אבל יובן בשנבין במה שאמרו בגמרא דגיטין מעשה בתינוק שנשבה ברומי עמד ריב"ח על פתח בית אסורים ואמר מי נתן למשיסה יעקב וישראל לבוזזים ואמר התינוק הלא ה' זו חטאנו לו ולא אבו בדרכיו הלוך כו' אמר מובטח אני שתינוק זה יהיה מורה הוראה בישראל ולא זז מכאן עד שפדאו אותו בכל ממון שבעולם עכ"ל ע"ש והדבר תמוה דהתינוק לא חידש בזה דבר רק הוא אמר תחלת פסוק והתינוק סוף פסוק וכי בשביל זה היה הבטחתו שיורה הוראה והפריז לפדות אותו בכל ממון שבעולם ובדרך פשוט אמרתי לפי דקיימ"ל אין פודין את שבוים כו' מפני תיקון עולם שהשוסי' לא ירצו לשוב ממנם שבי ופסקו הפוסקים מהדין אינו מחויב לפדותו יותר מכפי דמיהן אבל לפנים משורת הדין אם רוצה להחמיר יחמיר ואמרי' לא חרבה ירושלים אלא שהעמידו דבריהם על דברי תורה ולא הלכו לפמש"הד ועיקר הלימוד דיש לילך לפמש"הד הוא משום דכתיב והלכת בדרכיו מה קדוש ברוך הוא מתנהג לפמש"הד אף אנו מחויבים כי חס ושלום אם יצא קב"ה במשפט עם הבריות מי יזכה לפניו בדין ולכך גלו בשביל שלא הלכו לפנים משורת הדין וא"כ יובן הנ"ל דריב"ח עמד בפתח אסורים להתנצל שלא יפדה אותו ואמר כי יש בו תיקון עולם כי מי נתן למשיסה יעקב וישראל לבוזזים כי אם ירבה בפדיון יבוזו רבים מישראל בשביל דמי פדיונם ובזה הרגיש התינוק ואמר הלא זו חטאנו לה' אשר בדרכיו לא הלכו שלא הלכו לפמשה"ד כדרכי ה' ולכך נחרב הבית ואם כן אם אתה תלך לפי הדין גם אתה תעשה כדרכם וחובה עליך לילך לפמש"הד ולפדות אותי אפילו יותר מדמיהן ובזו הרגיש ריב"ח כי דבר גדול דיבר ובזה היה בטוח כי יהיה לאילן רב ופדה אותו לפמש"הד וא"ש וזהו מה שנראה בדרך פשוט:
<b>אבל</b> יש בו עוד ענין קרוב למרכז אמת והנכון והוא דיש שני מיני פורענות אחד הבא מאת ה' והוא לפי הנראה רע אבל יש בו הטוב המוחלט ותחלתו קשה וסופו רך ומתוק כי הוא למרק עונות כי מפי עליון לא תצא רעות כלל וזהו שאמרו חז"ל כי המה יסורים של אהבה ואת אשר יאהב ה' יוכיח אבל מין שני הוא שהקב"ה מסלק ממנו השגחתו ומסרו לפגעים שוטרי זמן וכסילי השמים ומקרי טבע ואז ישבע רעות רבות והוא רע המוחלט כי ה' סר מעליו ואינם יסורים של אהבה כי באו במקרה וזהו רבים העונשים בעו"ה הבאים על ישראל אשר אמר הכתוב ואם תלכו עמי בקרי אף אני אלך עמכם בקרי והוא שכאשר יגיע להם דבר עונש אין תולים כי מאת ה' הוא להזהירם על עונותם למען ישובו ויחרטו רק תולים שמפאת מקרי הזמן וכוכבי שמים בא להם כך ואף ה' הולך עמם בקרי לסלק מאתם השגחה פרטיות שהוא בדרך נסי ולמעלה מטבע ומניח אותו תחת הנהגת הטבע ויפגעו בו פגעי הזמן והמה שלא בכוונת עונש רק לפי המקרה והוא הכל רע בתכליתו ובפרט ישראל אשר מפאת גזירות חוקת השמים ומסילת הכוכבים עלולים לירידה ואבדן חס ושלום כי צאצאי אברהם לא הסכימה המזל שיולדו רק הקדוש ב"ה אמר לו צא מאצטגנינות וא"כ לפי משפט להולכי גזרות הכוכבי' אין לתולדות קדושים הללו קיום בעולם ולכך נמסרו ישראל למזל מצאו צרות רבות ורעות וזהו חלי והמרי שעוד בעו"ה אצלינו כאשר יקרה שום סיבה ודבר לאיש לא יהי' מייחס אותו לה' אשר לו נתכנו עלילות ישראל כ"א יאמר הטבע פעל כך או האי גברא לאו בר מזלא וכדומה אם יחלה יאמר שהיה לרב אכילתו ומזג האויר שאינו שוה לו וכדומה בכל דבר אם יפסיד עסקו יתלה הדבר בעצלתו או בפועלים אשר לו וכדומה וישכח ישראל עושהו כי הכל מעונש פרטי מה' ולמול זה אף ה' הולך עמו בקרי וזהו שאמרו מאן דקפיד לדקדק בפגעי זמן קפדינן בהדיה כי נמסר למזל וה' סר מעליו להצילו בדרך ניסי אשר זהו ממש מעמד ומצב ישראל לחיות על פני האדמה בדרך נסי והנה שני אופנים הללו יש לפרשו בקרא מי נתן למשיסה יעקב וישראל לבוזזים והלא ה' וכאן יש באמת אתנח' ע"ש להורות כי הלא ה' מוסב למעלה שהוא ה' הנותן יעקב וישראל לבוזזים ומאתו בהשגחה בא ונתן הטעם למה עשה כן זו חטאנו לו ופי' רד"ק מלת זו כמו אשר חטאנו בדרכיו מבלי הלוך וכו'. אך יש לפרש באופן השני מי נתן למשיסה יעקב וכו' ובא התשובה הלא ה' זו חטאנו לו מבלי הלוך בדרכו כי אם הלכו בקרי עמו ואף הוא הלך בקרי עמנו ונמסרנו לממשלת המזל ובסיבה זו באנו לבוז ומשיסה וא"כ הלא ה' מוסב למטה לזו חטאנו לו וכו' אבל לא שהוא נתן למשיסה וכו' ולא היה מאת ה' והנ"מ בין ב' פירושים כי אם מה' היה אין לנו להתחכם ולפדות השבים יותר מכדי דמיהן כי הלא רצון השם הוא למוסרן ביד שוסים להרוס ואינו לבנות הלא צורם מכרם וה' הסגירם ואפילו בעניים שאלו אם ה' גזר על העניים להיות חסרי לחם איך נפרנס אותן רק שם בני וחיי ומזוני במזלא תליא אבל אם ה' שינה הטבע ונתן ישראל לשבי אין לנו להתאמץ יותר מכפי הענין כי זהו רצון ה' אבל אם לא היה מה' רק במקרי כי נמסרו בידי מזל פשיטא דחובה עלינו לעשות רצון השם הנשגב ממזל ולעשות מול המזל להודיע כי תורתנו למעלה מטבע ומזל וזהו שריב"ח אמר מי נתן למשיסה יעקב וישראל לבוזזים והפסי' במאמר ולא סיים הלא השם כי שראוי להפסיק במקום שיש אתנח' אך הוא בכיון הפסיק מקדם למען שמוע איך יקרא התינוק הפסוק והתינוק החכם הזה השכיל במלתו ולא קרא הלא ה' להפסק מאמר להיותו שייך לראש הפסוק רק קרא הלא ה' זו חטאנו וכו' כאלו שייך למטה שחטאנו לה' ולא שה' פעל אתנו הרעה הזאת ואז הרגיש ריב"ח בגודל חכמת התינוק שיודע שאין לייחס להשם הרעה זו כי אם לפאת המזל ולא היה רק סילוק השגחתו מה' ועי"כ חיוב להתאמץ בפדיון שבוים ולרפאות מחצי פגעי זמן וליתן ארוכה למה שמחצו לכך אמר מובטח אני שיהי' איש חיל בתורה ולא ישקוט עד פדה אותו וכו' וא"ש והנה גם במלת וה' שכחני יש לפרש כן שבכ"מ שנא' בתורה וה' פירושי הוא וב"ד שהוא יסורים ומכה ועונש כדכתיב וה' הכה כל בכור וכו' ואם היסורים באים בכונה מאתו לעונש ודין כבר אמרנו שהוא טוב אבל אם הוא רק הסתרת פנים וסלוק השגחה הוא רק רע כל היום וזהו וה' שכחני הרצון כי היסורין שבאים מה' ובית דינו אינו בעוצם השגחה רק בשכחה וסילוק פנים ולכך בא אלי פורענות ולא שהיה נעשה מאתו בזכרון טוב והשגחה וכבר ידוע כי ציון הוא כנוי לבה"מ כדאמרי' אוהב ה' שערי ציון אלו שערי ציון המצוייני' בהלכ' ועזיב' יש לו ב' פרושי' אחד מלשון דחי' והרחק' וא' מלשון בנין כמו ויעזבו ירושלים ופירש רד"ק מלשון בנין והוא מגזרת מעזיבה שדברו בו חז"ל והנה המקשן פי' ותאמר ציון עזבני ה' היינו ל' דחי' והרחק' כי בגלות בעו"ה בטלה ממש תורה אין תורה בגוי' וזהו שעזב ה' שערי ציון א"כ פריך שפיר היינו עזובה היינו שכוחה כי מה מורה שכוח' דהא פורענות לא היה בהשגח' רק במקרה דפשיטא דכללא הוא כל יסורי' שיש בו ביטול תורה אינה יסורים של אהבה וא"כ כיון דעזב ה' בגולה בה"מ ויש ביטול תורה פשיטא שאינה יסורים של אהבה וע"כ דהוא פורענות בא במקרה וא"כ אין צ"ל שהוא שכחנו דאינו בא בכונה ובזכרון טוב מאתו ית' כיון שיש עזיבה לתורה וע"ז משני הגמ' דלא כן פי' של עזיבה הוא בנין דבגולה לא בטלה בה"כ ובה"מ כדאמרי' כל הקללות של בלעם חזרו חוץ מבה"כ ובה"מ שהם קיימים בגולה ואם כן כך הפי' בלשון בתמי' אדם נושא אשה שנייה זוכר מעשה ראשונה ואתה לא נשאת אשה שניי' אדרבה אשה ראשונה אתה מחזיק בה בכל עוז ומכ"מ שכחני וזהו ותאמר ציון עזבני ה' מלשון בנין שבגולה בנה לי בה"מ ובה"כ והוא עיקר ציון ושם דביקתו עמי בכל כדאמרי' אין להקב"ה בעולמו אלא ד' אמות של הלכה ומ"מ וה' שכחני מבלי לרחם עלינו בגולה וזהו בתכלית התמי' ומזו חזו וראו כי עיקר התורה ויראת ה' בכל לבב ונפש מבלי לילך בקרי ולשמור מצות ה' וכמה עלינו להתכוין בכל מעשנו להשמר מעבירה ובפרט בגולה וענין יראה כבר אמרו שנחלק לב' יראות יראה מעה"ז מחמת שיקר' לו היזק בגופו וממונו זה לא נאות כלל ויראה מחמת עונשין וגיהנם זהו היראה שהותר לאדם להיות כי גם זה בכלל אמונה להאמין בכלל השארת נפש וכי יש גמול ועונש וחשבון בשאול להוציא מלב אפיקורסים הכופרים בעולם הגמול ועונש וא"כ אמונה זו מחשיב ליראה הזה להיותו בכלל עובד ה' וזהו והאמין בה' ויחשבה לו צדקה כי מצדקת ה' שגמל טוב להיראי' מחמת שכר ועונש בעה"ב בשביל אמונה אבל נבחר מזה יראה פנימית והוא יראה של מלאכי שרת שהם יראים מהדר גאון קב"ה ולרב יקרת מעלתו הם זעים ודוחלים כי כאשר יתן האדם ללבו גדולות מעשה בראשית הלא ישתנו כליותיו וירבה אימה למאוד ויותר שישיג האדם מעלת הבורא יותר יהיה יראה זו ברב עוז ולכך מלאכי מעלה שמשיגים בקצת גדולות יוצר בראשית והם בפמליא שלו עובדים ה' ביראה ולכך אנו או' בברכת יוצר עונים ואומרים ביראה ומשמיעי' ביראה יחד בקול כי אצלם הכל ביראה פנימית אבל נחנו שוכני גוית חומר שאין אנו משיגים גדולת הבורא יותר עבודה אצלנו באהבת השם כי איך לא נאהב לשם הרחמן רב חסד ואמת בזה ולכך אנו אומרים אהבת עולם אהבתנו ואף לנו ראוי לאהוב אותו וקורין ק"ש ואהבת וכו' כי למעוט השגתינו יש לנו לאחוז במדת אהבת ה' והנה במ"ת השיגו השג' מה' ויראו מחזה שדי ולכך כ' ויראו והקב"ה אמר מי יתן והיה זה לבבם ליראה את ה' וכו' ולכך אנו מתפללין בעת הדוכן בתפלת רצה ושם נעבדך ביראה וכו' וכשנים קדמוניות והיינו במ"ת שאנו עובדי' ה' ביראה פנימית והנה הטעם דהך יראת גיהנם ועונש אינו כ"כ יראה שלימה נתן בעל חובת הלבבות ז"ל טעם היותו עבודת השיתוף כי ירא את ה' ונפשו שלא יצוער בגיהנם ועונשו וא"כ אין עובד ה' לבד רק נפשו ג"כ עובד הרי זה כעובד בשיתוף משא"כ ביראה פנימית שאין כאן עבודה אלא לה' לבדו וזה שאומר בברכה הנ"ל ושם נעבדך ביראה כשנים קדמוניות בא"י שאותך לבדך נעבוד כי ביראה זו העבודה לה' לבדו ואין זולתי אתו והבן ובזה יובן משחז"ל אל יפתח אד' פה לשטן שישעי' אמר לולי ה' צבאות הותיר לנו שריד כמעט כסדום היינו וחזר ואמר שמעו דבר ה' קציני סדום וכו' עכ"ל ויש להבין כי בשביל כך נפתח פה לשטן בממ"נ אם יש לו מקום לקטרג בלא"ה כקבר פתוח גרונו הלא זה דרכו להשטין ואם אין לו מה בכך שהנביא אומר כך אוי לנו שפותחים פה לשטן בדברנו לשון הרע רכילות לצנות ניבול פה שיחה בטלה עם אשתו ומכ"ש באשת חבירו מדבר גנות של חבירו שולח פה בת"ח ומדבר דברי' בלתי ראוי' לאביו ואמו ונערים בפני זקנים הרגיל בשבועות שוא ושקר ונדרים מדבר דברים בטלים בבה"כ ומכ"ש בעת התפלה המלשין ומגלה מסתורים של ישראל כאלה וכאלה הם פותחים פה לשטן הם בעו"ה שנותנים כח לס"א להיות לו פה מדבר גבוה ולא מאמר הנביא כנ"ל הבל יובן כשנבין ג"כ דברי הנביא מה לנו בזה לולי שהותיר ה' לנו היה כסדום אבל עכשיו שהותיר אין אנו כסדו' פשיטא אם אין אדם עשיר הרי הוא עני בתכלית אבל בשביל שהוא עשיר אינו עני והן בכל דברים ומה אמר לנו בזה בדברי תוכחות אבל ענין כך כי באמת בזמן ישעי' היו עדיין בישראל אנשים יראים והולכי בדרכי ה' לגמול חסד ולעשות הטוב והיושר אבל ישעיה ידע בנבואה כי אין זה ליראה פנימית וכדומה רק הואיל וכבר גלו עשרת השבטים ויהודה ובנימין עדיין נותרו במקומם ומחמת מגור שגם הם יגלו עבדו את ה' מיראת עונש זמני ועונש עוה"ז אבל לא לש"ש ואלו כבר גלו עד שלא היה מורא גלות עליהם היו עובדים עכו"ם כשארי רשעים וכאנשים הארורי' במצרים שאמרו לירמיה שלא יחדלו לקטר למלכת שמים כי מאז שחדלו חסרו מכל וזהו שאמר ישעיה בנבואה ותוכחה לולי ה' צבאות הותיר לנו שריד שעי"כ אתם יראים ועובדים ה' אבל לולי זאת היותם כ"כ רעי' וחטאים לה' כמו סדום וכסדום היינו וא"ש והנה השטן אין בוחן לבות רק יראה לעינים ולכך אמרו עליו שכולו עינים כי לא יודע מחשבות צפוני ב"א וא"כ ברואו ישראלים עובדי השם לא ידע כי כוונתו לש"ש ולא היה לו פ"פ לקטרג כלל אבל ישעיה שגילה מצפון הזה ואמר בנבואה כי אין מחשבתם רצוי' ואין רק ליראה זמני' מיד מצא השטן מקום לקטרג ולומר א"כ הרי הם רעים כסדום ולכך בא הנבואה וכינה אותם קציני סדום וא"ש ולכך יש ליזהר בעבודת ה' ומכ"ש ק"ש ותפלה שיהיה הכל לש"ש בכוונת הלב וביראה אמתיות וביותר יש ליתן ללב בשמעו העדר ת"ח והחי יתן אל לבו כי בצלו חיינו ואם כי מת בסבתינו לכפרת פשע יותר יש לנו לשוב בתשובה ואמרו במדרש כצל ימינו עלי ארץ הלואי כצלו של כותל אבל הוא רק כצלו של עוף ויש להבין מה יש הבדל בצללי' הללו אבל ידוע כי עיקר הצל מאדם הוא נשמת אדם ורוח חיוני ולכך אמר משה על הגוים סר צלם מאתם כי נשמת רוח חיוני כבר הלך ואמר על שעת פטירת אדם עד שיפוח היום ונסו הצללים כי הוא נשמת אדם והנה כל זמן שהנשמה בגוף יש לו צל כמו כותל לצלו ובמותו נפסק הצל כנפול הכותל אבל זהו אם כאשר ימות שם ינוח ולא ישוב שנית לעולם הוא שפיר כצל הכותל כאשר כותל עומד הוא במקומו וכאשר יפול הכותל פסק הצל לגמרי אבל אם צריך להתגלגל שנית בעולם הרי הצל חוזר אבל הוא בגוף אחר והצל משתנה ממקום למקום וזהו כצלו של עוף שצלו לא עומד במקומו ובכל מקום שהעוף שוכן עושה צלו לפעמים במקום זה ולפעמי' במקום אחר מקום אשר ישכון כן הנשמה המגולגל' ובאמת תכלית היסורים לנשמה היא הגלגול כאשר כבר באה וסובלה המות וחבוט הקבר ובאה מעולם חושך ואופל לעולם שכולו אור וזך ונקי יהיה צריך לחזור לזה עולם וישוב לימי עולמו וכו' האי ואולי הוא שיזכה אורח חיים בבוא' שנית לעולם זהו צרה גדולה וזהו אמרו חז"ל קשה עתיקי מחדתי ע"ז ישימו ללב כל ישרי דרך להטיב מעשיהם אולי ינוחו ולא ישובו שני' כי מצטערים אנו על הראשונים וזהו אמרו הלואי שיהיה כצלו של כותל כנ"ל הנה ידוע כי לפעמים הצדיק מגולגל לטובת הדור שהדור יתום והוא בגלגול לתקן הדור כמ"ש על הפסוק ויתעבר ה' בי למענכם שבא משה בסוד עיבור בשביל טובת ישראל לזכותם אך זהו אם מספידים ומתאוננים על מיתת צדיק כמו שישראל בכו על העדר משה למ"ד יום מאין הפוגות אבל בלי הספד אין הצדיק חוזר לבוא כי רואה שלא נהגו כבוד במותו וזהו כוונת חז"ל הספדה יקר' דחיי כי עי"כ יחזור להם הצדיק וזהו תכלית כבוד הדור דכתיב נגד זקנים כבוד. וזהו כוונת הפסוק ואין איש שם על לב ואנשי חסד נאספים באין מבין כי מפני הרעה נאסף הצדיק יבא שלום ינוחו על משכבותם והיינו כמ"ש כ"א מספידי' כראוי אז חוזר בגלגול בשביל זכות הדור ולא ינוחו על משכבותם אבל כאשר אין שם על לב ואין מבין להרגיש כי מפני הרעה נאסף הצדיק וראוי לקונן ולהספיד עליו אז לא יוסיף לבוא שנית בסוד עיבור או גלגול כ"א ינוחו על משכבותם ולכן ראוי לקונן ולעורר הספד ובפרט כעת אשר בלא"ה חובה עלינו לומר איכה בחרבן בהמ"ק ואף ע"ז נאמר איכה נפלו גבורים גבורי תורה מי יורה דעה ומי יבין שמועה ושקולה מיתת צדיקים כשריפת בית אלהינו ולכן ראוי לשפוך כמים לבנו נוכח פני ה' אבל צריך הכנה לתשובה ועיקר בלי לעבור שום נדנוד עבירה בפרהסיא כי אין השכינה כ"כ בגלות אלא לעוברי' בפרהסי' על מצות והנה בעו"ה השחתת פאת ראש וזקן זהו מעוברי בפרהסיא ובעו"ה כופרים בדיוקנא דמלכא קדישא כי הם עולמות עליונים וצינורות קדושים מוריקים טובה ואמרו ברבה על צוארינו נרדפנו אנדרינוס גזר כל מאן דאית ליה שער בראשו מן יהודים יקטל חזר ובטלו אבל גזר כל מאן דאית ליה שער בקדולי' שהוא עורף יתקטל וזהו על צוארנו נרדפנו והוא כי ענין עשו שהיה אדמוני אדרת שער כי ידוע כי רבוי הליחות ומותרת שדוחה הטבע ממנו גדילים השער ובראש ראוי לדחות הלחות כי הם מעבירים השכל ויותר רבוי כח החם בראש כן ירבה השכל וטבע הלחות לירד למטה כאבר בטבע המים לכן בסוף הראש שהוא הלחות שם יוצא הזקן ולכך אנשים בעלי זקנים הם בעלי מדע שיצאו ממנם הלחות ונשים וסריסים חלושי שכל כי טבע לחות המים מעביר השכל וזבות הדמים וזהו בראש אבל בגוף צריך ללחות לבל יגבר כח אש ודם ולכך אנשים שיש להם בגוף שער א"צ לחות המים יוצא לחוץ ונשאר בקרבה רק חום ואש והוא איש דם מלא חימה וכעס וזולל וסובא כי טבע אש מכלה כל אכילה וכאשר הנסיון מעיד בקטנים שיש להם רבוי שערות שאוכלים ואינם שובעים וקורין בל"א מיט עסיר וכן היה בעשו שהיה לרב שערות בכל תגבורת החם והדם גובר בו ולכך היה אדמוני וכולו חימה ואף להשחית איש ציד להרוג ולנאוף אשת רעהו לרב חמימותו ולא היה שבע לכך אמר הלעיטני נא וכו' ולכך נקרא אדום כי טבע אדמוני גרם כל זה ולכך יצחק בהרגיש זאת כי טבעו זולל וסובא ולבל יגזול ויבוז חשב לברכו ברב דגן וכו' וכאשר אמר רב דגן ותירוש סמכתיו ולבל יהרג לנקי חנם שמהו למושל ארץ וגבור וא"כ יהיה איפא הריגתו בדין ליסד דין ומלך במשפט יעמיד ארץ וזהו היה כוונתו ולכך קודם הברכה בדק ליעקב הידים שעירות כי זה היה כל טעמו לברכה ולכך אף לבסוף ברכו על חרבך תחיה להיותו אדמוני וזהו הכל משערות כנ"ל והנה בראש ראוי להיות שערות ולכך ראש עשו היה טוב ולכך בא ראשו לקבורה במערת מכפלה משא"כ גופו אשר שעירים ירקדו ואנדרינוס ידע זה כי לכך על חרבך תחיה בשביל שער ויעקב איש חלק ולכך צוה מתחילה אפי' על הראש יהיה חלק אבל אח"כ בטלו כי זהו יתכן אף ליעקב ולכך נתן אח"כ הגזרה על שערות בצואר וכדומה כי זהו מיוחד לעשו ולכך אמר כל מאן דאית ליה מבני ישראל שער בצואר יתקטל כי הוא מיוחד לעשו וזהו על צוארנו נרדפנו והנה באמת אין לך דבר הגורם חטא אלא המרבה באכילה ושתיה והם מביאים לכל עבירות וישראל שהיו מרבים בסובאי בשר ויין כמה רעות הגיעם כאמרם על צוארנו נרדפנו והיינו אכילה ושתיה ועשו בא לכלל סטרא מסאבתא הכל בעבור אכילה ושתיה וכאשר אמרו בגמרא דגיטין דהאי בר דרומא אמר הלא אלהים זנחתנו וכו' ואתענש ופריך דוד נמי אמר הכי ומשני דוד אתמוה קמתמי והק' מהרש"א איהו נמי בדרך תימא קאמר אבל הענין במ"ש התרגום ועלו מושיעים בהר ציון לשפוט את הר עשו דיתי בני רומי לשם לציון ושם יבואו מושיעי' ויהרגו טבח רב לה' ברשעים ויש להבין למה יהיה כך אבל הענין כמ"ש הזוהר כי במצרים היה כ"כ התגברות הטומאה עד שאפי' מלאך השליח ה' לא היה יכול לילך לשם פן יתעב עד שהשכינה בעצמה הלכה לשם אמנם ברומי היה ג"כ כ"כ התגברות עד שאינו נאות ששכינה ישרה שם ולכך אין רומי נופלת שתלך השכינה לשם ומה עשה הקב"ה נותן בלב רומי לילך ולצבוא על ירושלים ושמה יעלו מושיעים ושמה יהיה מפלתם בא"י כי שם יהיה השריית השכינה כדכתיב ויצא ה' ונלחם בגוים וזהו מאמר דוד מי יובילני עיר מצור ומי ינחני עד אדום כי לשם א"א להלוך כי הלא אתה אלהים זנחתנו וכו' וא"א לילך לשם כ"א כאשר יבואו לא"י בהר ציון להלחם שם תהיה בם המגפה אשר יגוף ה' וזה היה טעות של בר דרומא כי דוד אמר בדרך תמיה מי יובילני לשם אם כן הם בטוחים בזה אבל באמת טועים הם כי בעל הסיבות יסבב שיבואו לא"י ושם תהיה קבורתם ומעלתם א"כ ברומי א"א כי שם אלהים יזנח כשבאו לא"י להלחם בבר דרומא שם השכינה יצאה להלחם ולא הל"ל אלהים זנחתנו וכו' כי לא יזנח ה' שמה וזהו היה חטאו שנענש ולכן נחנו בגולה בעו"ה בתכלית השקיעה והוא נקר' מצולת ים ששמה אצלם תכלית מסטרא דמסאבא ועלינו לצעוק אל ה' וה' הבטיח אותנו אמר ה' מבשן אשיב אשיב ממצולות ים אבל תדע כי צריך הרבה תשובה כי בעו"ה נתלכלכנו בצואה כנ"ל לכך הבטיח הקב"ה אם רחץ ה' צואת בנות ציון וכתיב כ"א מאס מאסתנו קצפת עלינו עד מאוד וקאמר המדרש אם מאס מאסתנו לית סבר קצפת עלינו מאוד אית סבר ועל זה ידוו כל הדווים דאמר כי מאס מאסתנו לית לנו סבר וא"כ מה נעשה ומה נדבר אם יוצר עולם מאס בנו ואמר דלית לנו סבר ח"ו איה איפא תקותינו ותוחלתנו חדשים לבקרים אבל תדע כי כאשר קבלו ישראל התורה יצאה נשמתן והוריד הקב"ה טל של תחיה והחזיר נשמתן ויש להבין למה היד ה' תקצר ח"ו לעשות תיכף נסים שלא יצא נשמתן כלל אבל כבר נודע כי ישראל נגאלו במצרים בתועבות ומלוכלכים בעונות והיה גופם בלתי כדאי לקבל התורה ולכנוס בברית ה' ולכך יצאו נשמתן והרי הם מתים והגוף בטל והוריד הקב"ה טל של תחי' ונעשה גוף חדש ובריה חדשה שהוא ענין טל של תחיה שיהיה גוף חדש כמ"ש המדרש נעלם פ' תולדות ע"ש ואז היו ראוים לקבל התורה מפי גבורה וכן קאמר בתקונים על משה שבסנה כשנאמר של נעליך היינו שגוף הישן שנתגדל במצרים בבית פרעה נפרד ממנו וע"י טל של תחיה נעשה לו גוף חדש כדי שיהיה ראוי לנבואה ע"ש וכן היו ישראל במ"ת וכן יהיה לע"ל כי ודאי גופנו אינו ראוי למעלה נשגבה שיהיה לישראל בזמן אשר נאמר עליהם הנה ישכיל עבדי וכו' רק שאז גם כן יהיה כמו מ"ת כמו שאומרים והוא ישמיענו שנית וכו' וא"כ הגופים הזה המה מאוסים לפני הקב"ה כי המה מגואלים בעונות ולית ליה סבר אבל הקב"ה יחדש בטל של תחיה גופי' אחרים בריה חדשה והם ראוים לקבל כמו במ"ת וזהו שאמרו במדרש פ' אמור ועם נברא יהלל יה עתיד הקב"ה לעשות בריה חדשה כי עי"כ נזכה לכל כי יבטל המיאוס שמאס ה' בנו ואז ישוב ה' לשוש אתנו כנאמר ביחזקאל שבני ישראל אומרי' הנה יבשה עצמותינו אבדה תקותינו והיינו מטענה הנ"ל כי מאס מאסתנו לית ליה סבר א"כ אבדה תקותינו ח"ו ולכך הראה לו הקב"ה תחיית המתים להחיות עצמות יבשות וזהו שיהיה בגדר תחיית המתים ויהיה בריות חדשות ובטלה המאוס ויגאל אותנו ה' ועיין ביחזקאל סימן ל"ו ותראה כמ"ש כי לכך היה תחיית המתים להודיע לישראל לחזק ברכים כושלות שה' יגאל אותם ולא יאמרו אבדה תקותינו וזהו שאמר הפסוק כי מאס מאסתנו לית לנו סבר קצפת עלינו עד מאד אית לנו סבר שתנוח כעסך ואז השיבנו ה' לפתוח לנו שערי תשובה כי ה' יעזר לתשובה והיינו ע"י מלך כהמן וזהו ע"י קצף הקב"ה וזהו הכוונה כי קצפת עלינו עד מאוד אית סבר כי זהו הקצף הוא בעצם פתח תקו' כי עי"כ שיהיה קצף לקום מלך כהמן ויהיה פתחי תשובה אצלנו פתוחי' וזהו השיבנו ה' אליך ונשובה ואי דלית לנו סבר מחמת כי מאס מאסתנו חדש ימינו כקדם היינו כשעת מ"ת לחדש ימינו בבריאה חדשה כהנ"ל ואז יבטל המיאוס כנ"ל ולכן בבוא עלינו צרות תכופות יום קשה מחבירו שבר אל שבר ראוי לנו לעורר בתשובה אולי ירחם ה' לטוב לנו כי אריכות הגלות הוא הכל לטובה לבל נשוב בגולה ח"ו כמבואר במד' עניה סוערה לא נוחמה הקב"ה יאמר לאברהם לך נחם לישראל ביקש לנחמם יאמרו אתה הוא שקראתו הר שנאמר היום בהר ה' יראה בא יצחק לנחם יאמרו אתה שעשית שדה יבא יעקב לנחם יאמרו אתה עשית כלא היה שנא' אין זה כי אם בית אלהים יבוא משה לנחם יאמרו לו אתה שקללתנו מזי רעב ולחומי רשף אמר הקב"ה עניה סוערה לא נוחמה אנכי אנכי הוא מנחמכ' וכו' עכ"ל להבין בממ"נ מה זו נחמה אם בבנין הבית אחרון מה"ת לא יקבלו נחמה יהיה מ"ש אין זכרון לראשונים ואם עדיין לא נבנה מה מקום נחמה יש לאבות עולם לנחם ישראל אם אין בית ה' בנוי על תלו אבל ידוע מ"ש במדרש הנעלם אם תעורר אהבה עד שתחפץ עד שיחפץ לא כתיב אלא עד שתחפץ והיינו כי קב"ה ביקש לרחם על בניו אבל כ"י אינו רוצה עד שיהיה כ"כ מובטח שלא יהיו חוזרים ונגלים כי אם יהיו חוזרים להגלות א"כ יהיה קשה מקדם ולכך כתיב עד שתחפץ וזהו תם עונך בת ציון לא יוסיף להגלותך וכו' וזהו שקב"ה בקש לאבות שינחמו לישראל שיהיו מרוצים להשיב נדחיהם ולבנות הבית כמקדם ולא בבנין עדי עד שלזה צריך זכזוך רב ורב צרות בגלות ולכך בא אברהם לנחם ולדבר על לבם שירצו בזה והם השיבו אתה קראת לבית ה' הר שמכוון נגד הר אלהים עליון וא"כ כבר אמר דוד מי יעלה בהר ה' ומי יקום במקום קדשו וכו' נקי כפים ובר לבב הרי תנאים הרבה התנ' דוד מי שיזכה להר בית ה' ואדם אחד מאלף שיזכה לכך ובני עולי' להר ה' מעוטים כפי תנאים הנ"ל וא"כ מה לנו בנחמה ההוא מי יזכה בו מי יכול לעלות שם הרי רובם ככולם יהיו בלתי זוכים לעלות הר ה' ובא יצחק לנחם ואמרו הוא קראו שדה היינו שלא יזכה לבהמ"ק כ"א שיהיו נדושים ושחים עד לעפר כשדה שהוא נדשה ומסילה להולכים וגלל כן רצון יצחק שיעקב יעבוד לעשו כי לא יזכה לבהמ"ק כ"א ברוב צרות וא"כ כי בזו תנחמנו שנסבול עול הגלות וגרות וצירוף ושעבוד אשר קצנו בחיינו ובא יעקב לנחם ואמרו אתה אמרת שאין אדם זוכה לבהמ"ק כ"א שהוא כ"כ עניו עד שמשים עצמו כלא היה כלל כמ"ש גדול הנאמר במשה ואהרן שאמרו נחנו מה וכן צריך להיות מי שיזכה לבהמ"ק ולכך אמר אין זה כי אם בית אלהים הרצון מי שאינו וכלא היה יחשב זה הוא הזוכה לבית אלהים וזה אמרו הלא אתם עשיתם כלא היה הרצון שאדם הזוכה כ"כ א"כ מי יוכל לעמוד בזה זולת משה ואהרן לא מצינו אדם כזה וא"כ מה נחמתנו ובא משה לנחם א"ל הלא אתה קללתנו מזי רעב והיינו רעב לתורה שישכח תורה ולכך לחומי רשף שהם מזיקים כמ"ש רש"י כי כל שעוסק בתורה מזיקים בדלים הימנו אבל ברעב לתורה אין מזיקים בדילים ולחומי רשף וא"כ שיהיה רעב בתורה איך נזכה בבית הבחירה שעיקרו תורה דכתיב כי מציון תצא תורה ואם אין תורה אין כלום כי היא מקור ראשון ואחרון לכל ולכך לא מצאו נחמה עד דאמר הקב"ה אנכי אנכי הוא מנחמכם כי הקב"ה הבטיח להסיר לב האבן ולחקוק תורתו בקרבנו ולבער רוח טומאה מהארץ ולא יוסיף עוד לבוא בנו עכו"ם וטמא ולשום משכנו בתוכינו לנצח והיא נחמה שלימה אשרי המחכה ויגיע לימים אלה ובא לציון גואל אמן:
<b>ת"מ</b> <b>מ"ש</b> <b>הגאון</b> <b>ז"ל</b> <b>בין</b> <b>כסא</b> <b>לעשור</b> <b>בשנת</b> <b>תקו"ל</b> <b>בק"ק</b> <b>מיץ</b> <b>יע"א</b>
<b>המלך</b> <b>דוד</b> פתח ואמר ה' אורי וישעי ממי אירא וממי אפחד וכו' ודרש במד' ה' אורי בר"ה וישעי ביה"כ ולהבין דברי המדרש אשר דבריו סתומים מה הוא שמייחס האור לר"ה וישעי ליה"כ יובן מ"ש בגמרא דיומא דף כ' השטן בגי' שס"ד דאית לי' רשות וביה"כ שהוא יום שס"ה לית ליה רשות ולהבין למה על שס"ד יש לו ולא על שס"ה ומה ענין יש בו אבל יובן גם המקרא דפעם א' אומר ועניתם את נפשותיכם בתשעה לחדש ופ"א אומר בעשירי לחדש וחז"ל אמרו כל האוכל ושותה וכו' ולהבין כל הענין הוא משאחז"ל ב' יומא דריש שתא כיומא אריכתא דמי והטעם משום דאדה"ר נברא בע"ש באחד בתשרי ומבואר ברבה פרשת בראשית דלא שקעה אורה כל יום שבת עד מ"ש ואז חשב אדם עולם חשך ולכך יום א' ויום ב' תשרי כיום א' דמי וא"כ אז בשנת הבריאה היה יה"כ במנין החמה ט' לחדש כי החמה לא שקעה ביום א' וזהו ועניתם בט' לחדש אמנם למהלך לבנה היה בעשירי כי במהלך לבנה לב' ימים יחשב וזהו בעשירי לחדש וכן הענין כי ט' סוף נפרדים ובצירוף עם א' נעשה יו"ד שהיא תחלת אחדים בעשירי וכן י"כ בצירוף ר"ה נעשה יו"ד ובתחלה בריאה ניתי לשטן בחטא אדה"ר לשלוט בכל ימי שנה לא נכחד יום אחד והיינו למהלך החמה כי או"ה מונין לחמה ובמהלך החמ' היה רק שס"ד ולכך השטן בגי' שס"ד אבל יה"כ הוא היום אשר נתבצר כי נחלק יום ר"ה לשנים ומזה נצמח יה"כ שהוא עשירי והוא היום אשר לא יחד לו בימי שנה כי לא היה בשנה ראשונה רק שס"ד ימים ולכך ביה"כ שהוא יום עשירי אין לשטן רשות וחלק בו ולכך הוא יה"כ יום אחד ודרשינן במדרש שיה"כ יום מיוחד והיינו כנ"ל כי עשירי התחל' עשירי והוא אחד באמת והוא מיוחד נבדל מכל ימות השנ' כנ"ל ולכך בתשיעי יש לאכול כי בתשיעי יש לשטן רשות בו יש ליתן לו חלק באכיל' אשר יש לשטן בו חלק כנודע אך לא בעשירי והוא קודש לה' ולכך הוא היום אשר יש בו ישע ועזר כי לית לשטן רשות בו אך זהו היה הכל הואיל והיה בר"ה אור כיום אריכתא ב' ימים כא' אבל לולי זאת גם ביה"כ היה לשטן רשות ולא היה מקום ח"ו לכפרה לרב קטרוג השטן וזהו אמרם ה' אורי וישעי אורי בר"ה שהיה אור מאריך ומאיר ב' ימים כיומא אריכתא ועי"כ ה' ישעי ביה"כ כי עי"כ ביה"כ אין לו לשטן לקטרג וה' ישענו כי אין קטרוג והנה אמר ממי אירא וממי אפחד וכו' אמנם אמר תהלים מ"ט שמעו זאת כל העמים האזינו כל יושבי חלד גם בני אדם גם בני איש יחד עשיר ואביון אטה למשל אזני אפתח בכנור חדתי למה אירא בימי רע עון עקבי יסובני וכו' יש להבין מה ביקש מיושבי חלד ולא אמר מיושבי ארץ ולא צריך למליצה שהחולד' לבדו בקשה ויתר דברים גם בני אדם וכו' א"צ לדקדק כלל כי כל הרוא' יבין כי הדברים נראים כפולים ומיוחדים וביחוד צריך ביאור לאמרו אטה למשל אזני כי בכל דברים אין אומר דבר במשל רק פשוט למה אירא וכו' ואין בזה כלל מהחיד' ומשל כלל כ"א דברים פשוטי' כהווייתן ומה זה שדייק אטה למשל אזני ולא סתם אשמע משל אבל ענין אמרו למה אירא בימי רע עון עקבי אמרו חז"ל עבירות שאדם דש בעקביו או שכרוך בעקב והכל הענין מה שהביאני להרבות לדרוש בתוכחת מוסר כפעם בפעם מאין דומה לי וידעתי כי יצחקו עלי צעירים ויאמרו מי זה ירבה מילין ללא עצה לרב דברו לא יחדל פשע ומה אהני וכדומה מדברים אבל אמרו חז"ל החושד בכשרים לוקין בגופן מנ"ל ממשה דאמר והן לא יאמינו לי אמר ה' ישראל הם מאמינים בני מאמינים הם ולכך נלקה בצרעת ויש להבין מה זה לוקין בגופן הל"ל סתם לוקין וגם מה זה דנענש בצרעת ולמה היה זה האות דוקא ולמה אמר הבא ידך בחיקך ויוציאה והנה מצורעת כשלג למה הוצרך דוקא להכנסת יד לחיק וגם פעם שנית שנתרפא אמר ג"כ להכניס ידו לחיקו הלא דבר הוא וכי הקב"ה עושה דבר במקרה ח"ו וגם סירוב שליחותו של משה באמרו והן לא יאמינו לי יש להבין מאי איכפת לי' עכ"פ יעשה מאמר השם ואם לא יאמינו היא עשה את שלו והרמב"ם בהל' תשובה כתב דברים רבים שחזקתו שאינם שבים היותם חושבים שאינם חוטאים כלל וא' מהן החושד בכשרים אומר בלבו שאין חטא כי מה עשיתי לו שמא עשה או לא עשה אין כאן אלא חשד והוא אינו יודע שהוא עון עכ"ל וכבר אמרו אין בעל הרחמים פוגע בנפשות תחלה כ"א על שאר דברים ואם לא ישוב לבסוף בא על גופו אך זהו בדבר שאדם נותן על לבו חטאתי ופעלתי עון א"כ בבואו פורענות על מקנתו וקנינו תיכף שב ומתחרט אבל בדבר שחשב חף אני מפשע יעבור על קניניו ושאר עסקיו כזאת וכזאת בשביל כך לא ישוב ללב לשוב כגון על חשדו בכשרים כי אין זה בגדר עון אצלו לפשפש ביה לזכרו ומכ"ש לשוב תשובה עליו וא"כ תיכף נענש בגופו וזהו מאמר החושד בכשרים לוקין בגופן דייקא תיכף פוגע בנפשו כי למה ילקה בשאר דברים מבלי מועיל והנה כבר אמרו חז"ל תמה אני אם יש בדור הזה מי שיודע להוכיח אר"ט עד שאתה אומר תמה אם יש בדור הזה מי שיודע להוכיח תמה אני אם יש בדור הזה מי שמקבל תוכחה ויש להבין וכי בשביל שאינם מקבלים תוכחה לא יוכל לומר אם יש מי שיודע להוכיח אדרבה בדור שאינם צייתים למוכיח צריך התבוננת רב למוכיח איך יתחכם בלשונו ומליצתו להטות אוזן אנשים לשמוע בקול דברו אבל הענין כבר אמרו חז"ל כשם שמצוה לומר דבר הנשמע כך אין לומר דבר שלא נשמע והטעם הנח לישראל מוטב שיהיו שוגגים אבל כבר כתבו הפוסקים כי לא בכל דברים אמרינן כן בדברים שיש עיקר בתורה לא אמרינן הנח וכו' וא"כ המוכיח לרבים צריך דעת וחכמה מה שסופו להשמע יש לו לומר ודברים שאין להשמע יפה שתיקתו לבל יהיו מזידין וגם איזה שישנו בגדר הנח לישראל או לא זו הידיע' שצריך להמוכיח ועל זה אמר תמה אני מי שיש בדור הזה מי שיודע להוכיח ובודאי מי לא יכול להוכיח סור מרע ועשה טוב ואין בי רוח יתירה מה שאני מוכיח וידעתי כי כולם כדאי לכך אמנם הבחנתו הוא להבדיל בין דברים הנשמעים לבלתי נשמעים וע"ז השיב שפיר מה צורך בדור הזה מי שיודע להוכיח הלא בדור הזה אין מי שיקבל תוכחה הן דברים נשמעים הן אינם נשמעי' אין שייך כאן להבחין כי הכל חדא בעו"ה בלתי נשמע כללו של דבר תקנתו של מוכיח קלקלתו של הדור כי עי"כ נעשו מזידין וזהו טענת אשה צרפי' לאליהו כי באת אלי לפקוד עוני והוא הטעם כי ע"י רב תוכחו' אליהו הכל נעשו מזידין אמנם אמת אם המוכיח יוכיח רק פעם אחד וכדומה ודאי שהפסדו מרובה משכרו אבל אם יוכיח כפעם בפעם מבלי הרף ודאי דבריו יעשו פירות בשקידה תמידית וכאשר יפעלו מים בזולפים תמיד עלי חלמיש צור אשר יעשה בו טרישה איך לא יפעול בלבות שלומי אמוני ישראל אשר מצבתם ויסודתם בקודש וכבר כתב ר"י אברבנאל פי' בפסוק באמרו לשום ידו לתוך חיקו שיקרב אליו ישראל בחיקו ישאם וילמד' דעת ומוסר כי זה הי' עיקר שליחות משה לישראל לבשר הישועה למען ישובו כדאמרינן משכו ידיכם מן העבירות וקחו לכם מצות וזהו הי' טעם משה שסירב בשליחות כי היה רועה נאמן לישראל כי חשב שיקלקל שהן לא יאמינו לו ולא ישובו וא"כ יהיו מזידין והשיב לו השם אמת כן דברת בתוכח' פעם א' ולכך הבא ידך אל חיקך והיינו כנ"ל להוכיחם וללמדם דרך ישרה והנה היו מצורעי' כי זהו מורה על עון ופשע כדדרשי' מצורע מוציא רע ובעגל כתיב כי פרוע העם ודרשינן כי נצטרעו ואף לכך הוא בישראל כי בתוכחה ראשונה יהיה נגלה עונ' ויגדל עון בית יעקב שיהי' נחשבי' כמזידין כאשה צרפת הנ"ל ולכך הם מצורע אמנם השב נא עוד ידך אל חיקך הרצון הוסיף להוכיח כדכתיב הוכח תוכיח ואז יהי' שומעי' בקולך כי דור דעה הם ובני אל חי ולכך סופם להשמע ויכופר עונם כי ילמדו דעת ומוסר וכן היה בפעם שנית והנה שבה כבשרו כי נרפא עונם ונסלח פשעם ונרפא הנגע צרעת ממאר' ולכך אמר השם אם לא יאמינו לקול אות הראשון וכו' כי כך דרכו של תוכחה להוכיח תמיד ולא ילאה לא יתן מחסום לפיו אולי ירצה ה' ולכך אל תתמהו בניי על חפצי תמיד להוכיח ובאמונה אני אומר לכם כי בכל ימי ושנותי עלי ארץ לא נבחר ולא הטוב לבי שעה א' אפס שעה זו אשר אני עומד להוכיח ולהשיב רבים מעון וגם לכם שעה זו נבחרת מכל ימיכם עלי ארץ כי זהו תכלית חיים וקיו' גויתינו לשמוע בקול מוכיח וליתן אל לבבנו לאהבה וליראה את שם ה' הנכבד והנורא הוא ועיקר כאשר ידקדק בעבירות כלא יחשוב אצלו וימות בארץ גזעו ולא ישוב לה' כל ימי חלדו חושד בכשרי' מתכבד בקלון חבירו אוי ווי שעון הזה מרקד בנו בין גדולי' וקטנים ישישו כמשוש על כל הון כאשר ימצא גלו' קלון וערות רעהו ויחפשהו ממטמונים לפרסם הקלון אם אמת ואם שקר ואם ישמע איש על חבירו קלון יתגדר בו למאוד וזהו רגיל אצלינו בבקר וערב בשכבו ובקומו מבלי הרף וגם הסתכלות בנשים ושיחתן ועסק עם נשים לא יאומן כי יסופר כמה רבצתה פירצה זו אשר איש אין נקי ואיש אשר יסתיר פניו ויבלום פיו לדבר עם נשים לשוטה ופתי יחשב וכהנה רבים מבני אדם מבלי שום לב לדבר עבירה ותכלית דבורי בזה יום הוא להקיץ אתכם לומר הנה יום פקוד' קרב' ואמשול לכם משל לתוכחתי יריד לייפציג שבא מקיפי' לכל סוחרים הדרים במקום אחרים ובזמן יריד שני צריכים הם לפרוע והי' עיר אחד והיה בו כמה סוחרי' שהיו בע"ח למקיפי' הנ"ל ואחד היה לא הי' סיפק בידו לשלם ליריד המוגבל ומה עשה הי' נוגש ומזכיר לכל שאר סוחרים שיזכרו יום יריד הנ"ל וצריכי' לעמוד בפרוע פרעות כי השעה צריכה לכך לא ישקוט ולא ינוח עד אשר הסוחרים באים ליריד הנ"ל איש צרור כספו בידו והוא לא נסע ואמר אתמלא שיבוא לשם אחר איזה ימים כי מצפה להשיג עוד מעות ובבואם לחנוני המקיף ההוא ושאל הסוחר אותן איה פלוני זה המה הגידו לו בוא יבוא לכאן וסיפרו לו כמה הזכרות וזירוזי' עשה לנו איש פלוני ההוא לפרוע לך בזמנו ממש יום ולילה לא נתן לנו מנוחה ויתמה החנוני ההוא למאוד ובבוא האיש הזה להחנוני ביקש ממנו הרחבת זמן כי כעת הזמן בגד בו ואין בידו עתה המעות עד פעם אחר והפציר בו לבל ישים עליו עון כי לא במרד הוא כי לא היה באפשרו' לאסוף כעת הון בחפזו והגיד לו אדרבה אני זרזתי לכל הסוחרי' באזהרה אחר אזהר' לבל יעבור זמן ואף אני הואיל לזאת בפרעון כסף כאשר יעבור מועד והחנוני רואה כי באמונ' אתו וכי הוא שוקד למשמרתו ואין ברוחו רמי' נכמרו רחמיו עליו וימתין לו עוד זמן זמני' טובא עד כי פרע אחת לאחת הקפותיו וכן הנמשל אני יודע במך ערכי כי דל אני ממע"ט ורב הקפותי ומה אעשה ליום המוגבל ויום זכרון לכל נפש אני מזכיר כל איש שיהיה זריז ליום פקוד' אשר יקום ה' לפקוד מצעדי ופרי עלילות איש ויפשפש במעשיו בכל אופן אולי יחוס ביום הדין בנוגשי' לפני אדון העולם וידי ריקים מן המצות שיביט בעניי ויכמרו רחמים עלי ליתן לי זמן לתקן עונותי וה' לא יחשוב לי עוני כי אין ברוחי רמיה היותי מזכיר לכל לשוב מעון ואולי אבנה גם אנכי ממנו ולכן נא אל יהיה לטורח ועומס דברי הללו ובאמת עון עקב למה אמר עון עקב יש בו בחינות רבות אחד כי יש להבין בגמ' דב"ק נ"ט אלעזר זעירא מסיי' מסאני אוכמא אשכחי' דבי ר"ג א"ל מ"ט סיים מסאני אוכמא א"ל דאביל על חורבן ירושלים א"ל חשוב אתה להתאבל על חורבן ירושלים וכו' תפסוהו א"ל האי מאן דקץ כופרא מאי משלם וכו' א"ל תמרי א"ל הלא תמרי לא הוי א"ל אמור את א"ל בששי' וכו' ושבקוהו וכו' עכ"ל ע"ש ויש להבין למה היה מתאבל במסאני על חורבן ולא בשאר לבושי' ושינה מנהג של ישראל במנעליו שהיה דרכן להיות לבנים כמ"ש תו' שם ולמה תפשוהו על התאבלו על חורבן בהמ"ק הלא אבילות לכל מסור שישו אתה משוש המתאבלי' עליה ואם תשכחו ירושלים תשכח ימיני כתיב ושאלת דקץ האי כופרא דאין עניניו כלל להא דנתפס היותו מתאבל על חרבן והמיה לכל וגם יש להבין למה דוקא בששי' אבל יובן כי נודע כי כת התאו' תלוי בעקבים וכאשר יצונן העקב אז יבטל התאוה וזהו הטעם שביה"כ אסור בנעילת סנדל וכן בכל תענית הציבור כנזכר בדברי חז"ל כדי לבטל התאוה ולכך הסנדל החופף העקב כי זהו עיקר יהי' מגולה לבטל כח התאוה ולכך במקדש וכל מקום מקודש היו צריכי' לילך בגילוי כדי שיבטל כח התאו' ויהיה מחשבתו נקי להשגת שכלי' ולקבל כח שפעת אלהים וזהו של נעלך מעל רגליך כי המקו' אשר אתה עומד עליו אדמ' קדש וכן זהו הטעם בחליצ' כי לא אבה יבמי כי נתאו' לשאר נשים כח התאו' ובוז יבוז בדבר מצוה ליקח ולבנות בית אחיו לכך וחלצ' נעלו מעל רגלו והנה יוסף בן גוריון בקינה שלו על בה"מ שנחרב אמר כי הדורכים על רצפת בה"מ היו משיגי' חכמה והי' רצפ' מחכמת והוא כי המקום היה אדמת קדש והדורכי' עליה השיגו חכמ' ונתדבקו בהם רה"ק ולכך הוצרכו לילך בלי סנדל שלא יהי' דבר חוצץ בינו לבין האדמה אשר דורכי' עליו כדי שישיגו שפעת קדש מהאדמה וזהו של נעליך כו' כי המקום אדמת קדש ואין ראוי להפסיק ולבטל בהשגת קדוש' ומזה הטעם הי' חסידא ופרישא אלעזר הנ"ל סיים מסאני אוכמי להיות כי בחרבן בהמ"ק ראוי ממש לבטל כל התאוה כמו שאמרו נשים לא נקח יין לא נשתה בשר לא נאכל ולכך שם אית אבילות במסאני המעוררים תאוה לזכור תמיד בחרבן בהמ"ק אבל עיקר טעם כי לולי שנחרב המקדש היו דורכים על אדמת קדש והיו הולכים יחף להשיג מדרגת קדושה וכעת בעו"ה אשר חרב אנו לובשים מנעלים כי בטלה קדושה בעו"ה ולכך מסאני דהיה לבוש הי' אוכמי על אבילות כי ע"י החרבן הגיע ללבוש נעלי' ואלו היה קיים הולכים יחף והיו מגיעי' לכמה מעלות קדושה כל זה להשיג ע"י דריכת קרקע הקדש ולהדביק מקדש לקדש לאו כל אדם זוכה לכך ורבים מהמונים אשר ידרכו ולא ישיגו דבר רק מי ששכלם טהור וזך וקרובים למדרגת רה"ק להתדבק בשכל אלוה הם המקבלים תועלת בדרכם על אדמת קדש והם העולים בסולם בית ה' כי אין מסך מבדיל בין שכלם לשכל הנבדל משא"כ המוני עם גדר דרכם בגוית חומר וכי ידרכו לא ירגישו ולא יקבלו שום השגה כלל ואין זה אלא לבני עלי' המעוטים ולכך כאשר ראו כי זהו לבוש מסאני אוכמא על אבילת ביטול השגה כנ"ל חשבהו ליוהרא היותו מבני עליה שמשיגים ומוסיפים אומץ בדרכם עלי אדמת קדש כי לשאר בני אדם אין כאן העדר תועלת בזה כמאמר אסף נתנו נבלת עבדיך וכו' בשר חסידך וכו' קרי ליה עבדיך היינו רשעים וקרי ליה חסידך וכו' וע"ש בסנהדרין מ"ש ע"ז אבל יובן ג"כ במה שדרשו דאו"ה צריכים לשלם כל מה שהרגו מישראל במיטב וכמו שאמרו חז"ל תחת ברזל אביא נחושת תחת ר"ע וחבריו מה תמורה יש וידוע דכל איש מישראל יכול להשיג השגות מבחר שבנביאים עד משה ע"ה ואפילו רשע יכול לשוב להגיע למדרגת גדול מאוד ולכך האומות שהורגים רשעים שבישראל לעת יום נקם ושלם צריך לשלם כאלו הרגו צדיקים דאלו היו חיים היו יכולים לשוב ולהגיע למדרגה גדולה ולכך אמר אסף אע"פ שהרגו לעבדים יש להם לחשוב כאלו הרגו לחסידי' כי היו יכולים להגיע לכך ועליהם לשלם באופן זה וכן הדברים אם הורגים לפרחי ישראל יענשו כאלו כבר הגיעו למדרגת נביאי' כי אלו היו קיימי' כנ"ל וכבר נודע במדרש בכפות תמרי' כי תמר מורה על נביאי' כדכתיב צדיק כתמר יפרח אמנם ידוע בית שני אף שהיו בני אדם אשר מפאת מעלתם היו ראוים לנבואה אבל כבר נתחמ' הנבואה ולא הי' נבואה בבית שני וכמ"ש בהלל ראוי שתשרה עליו שכינה כמשה רק אין הדור זכאי לכך אך היה השגה ע"י חלום כי בלילה עלה נשמתם למרום עליון כמ"ש על האר"י ז"ל ורשב"י ומכ"ש בדורות שקדמוהו וזהו אמרם בבית שני בחלום אדבר בם ובזה יובן שאלת של אליעזר האי מאן דקץ כופרא הרצון או"ה שהרגו אילנות קטנות הם פרחי ישראל ואפילו פושעי ישראל בכינוי' כופרים וכשיגיע יום חשבון ותשלומין מאי משלמי ואמר תמרי דאלו היה חי היו יכולים להגיע למדרגת נביאים הנקראים תמרים כנ"ל ושאל הא לא הוי תמרי הא בבית שני לא היה אפשר להשיג מדרגת הנביאים וא"ל שישלם כופרי הא יכולי' לעשות צד עצמן תמרים חכמים גדולים כנ"ל אמר להו שמשלם כאלו הגיעו למדרגת חכמים שהשגתם הוא ע"י חלום וזהו אמרו בס' כידוע כי החלום אחד מששים בנבואה וזה היה תכלית השגה בבית שני ובזה הורה לנו אלעזר שאפי' שהוא בעיניהם מעט בערך מ"מ אלו לא נחרב הבית היה יכול לעלות מדרג' מדרגה עד הגיע למעלות השלימות אשר קנו שלימות ותופס הארה בדורכם על הרצפה יחף וא"כ שפיר יש לו להתאונן על ביטול מקום השגת ושלימות אף שהוא כעת במדרגה זו ומשום הכי שבקוהו וא"ש ומזה יבין כי כל התאוה תלוי בעקב ולכך אמרו על תאות שאדם להוט ורודף אחריהם בלשון עבירות הכרוך בעקב או דש בעקב וזהו שיש לאדם לירא בימי רע כאשר ריבוי תאוה רודפים לאדם לסור מדרכי ה' והנה גדר התאוה באדם הם בשני מינים אחד ריבוי אכילה ומשגל וכדומה שהוא ג"כ תאוה לבהמה והוא מטבע עפר שנולד תאות כאלה אמנם יש תאות מיוחדים לבדם משא"כ בבהמה דהיינו להתגאות וכדומה להרחיב גבולו בבתים וחצירות וסגולת מלכים ומדבר לה"ר וכדומה מהרבה תאות המתיחדים לאדם במה שהוא אדם וזהו מוליד כמו גדר ים שעולה תמיד במעלות רוממו' גאוה וחימה כדכתיב יהמו גליו יעלו שמים וכו' אמנם יש באדם רוח נשמת חיים שהוא חלק שמים וזהו בר"ת אי"ש אדמה ים שמים אמנם אשר כרוכים תאות בהמה למלאות נפשם כי יערב המה בני אדם כי מאדמה לקחו והנה אותן שאין להם חלק שמים כלל כל עשרם ורוב קנינם הם לרוע ואין בהם דבר טוב כלל יצבור מאין פוסק ולא יראה טוב בעולמו וע"ז נאמר כי הוא עני בדעת וכי לא ישבע לנפשו ולנשמתו טובה וזה נמשל לחולדה כי כל מה שיש בים יש ביבשה וידוע כל מה שביבשה טמא בים טהור וכן להיפוך וא"כ אין לך מכל מיני טומאה שאינם טהורים ג"כ והם מתהפכים טמא וטהור וזהו אנשים שיש להם חלק שמימי ג"כ עשרם לפעמים לטוב ולפעמים לרע כי עושה צדקה וכהנה והיא לטוב והם בזה בגדר עשיר והולכין אחר שרירות לבם הרע ג"כ ובזה הם עניים והם בגדר שאר עופות ומינים טמאים שהם לעומתו בים טהור אמנם מי שאין להם חלק שמימי המה עניים בתכלית כמ"ש ואין להם בשום אופן סימן טהרה וזהו חולדה כי החולדה רק ביבשה וביבשה הוא משרצים טמאים א"כ אין כאן טהרה כלל וזהו מאמר בני קרח האזינו זאת כל יושבי חלד היינו אותן שאינם בשום אופן בגדר טהרה כלל ואמר בני אדם והם בתורת אדמה גם בני איש והיינו כמ"ש שיש בהם ג"כ אדמה ים שמים והם יחד עשיר ואביון שהם כלולים משנים עשיר ואביון כי מצד אחד הם עשירים ומצד א' הם עניים שני הפכים בנושא אחד והנה באמת כל תוקפי קיום התור' אשר יזכה הנער את אורחו הוא בכלל אחד שיעשה אדם המצות בשמחה זה תכלית שלימות האדם כאשר יעשה עבודת ה' שיהי' בעיניו כמשוש להון רב והיא המביא אדם ליראה ואהבה את ה' וזהו ממש כלל כל תורת האדם השלם כי בזה יתדבק בה' ויטה אהבתו ויתלהב בתורתו ללמוד תורה ויראת ה' כל הימים וכן חילופו מי שאינו עושה בשמחה נענש הרב' ורחוק למאוד משלימות כדכתיב תחת אשר לא עבדת וכו' בשמח' וטוב לבב וכך כתב האר"י ז"ל דצריך לעשות כל המצו' בשמחה ושמחת מצוה יהי' בהתבונן אדם בתכלית שפלתו טיפה סרוחה כלי מלא בושה ומלך מלכי המלכים צוה לעשות דבר ליקח ענף לולב ואתרוג ובו יעשה רצונו ויהיה לרצון לה' איך לא ישמח ואלו יגיע לאיש א' מכאן כתב מהמלך לילך בשליחותו איזה ימים ובזו ימצא חן בעינו הלא ידלג שור באהבת עשות רצון מושל ארץ ואם ילך בדרך ויצטרך לפסוע עלי קמשונים ולדלג פחתים והרים אשר במעדר יעדרון לא ידאוג ולא יפסק חוכא מפומא וכן יפה לעשות כי כלנו חייבים בכבודו של מלכות ואיך לא נשמח בשמחה שלימה שאין בו עוצב בעשיית מצות ה' אשר לא נפלאת היא וקשה ונח לעשותן כי לא הטריח ה' על ברואיו בשום דבר ובזו זכינו למצוא חן בעיני ה' ולהיות דבקים בו כל הימים ואיך לא נגיל ולא נשמח בכל לבבנו ובפרט כי ע"י בעשותו בשמחה נזכה להשגת חכמה והשגת רה"ק כמבואר בגמרא בשעה שאמרו ישראל נעשה ונשמע יצא ב"ק מי גילה רז זה שמ"ש משתמשין בו ברב וכו' עושי רצונו והדר לשמוע בקול דברו וי"ל מה הרז הזה ומה שמשתמשין בו מ"ה אבל הענין כי מחלוקת יש בין פלסופים ובין התורניים וביחוד המקובלים כי דעת פלסופים להשיג השגת אלהות ואצ"ל דברי נבואה צריך הכנ' בהתחכמות בחכמת ומושכלת בטבעי' לימודים וכהנ' להתדבק שכלו בדברים שכלי' עד שיוכל להפשיט הצורות מן החומר בשכלו וישב ויתחכם עד הדבקו בשכל הפועל ומשם בשכלים הנבדלים ומשם בשכל אלוה ולכך אריסט"ו וחביריו כפרו בנבואה שאמרו למי יאות הנבוא' יותר מהם שהשכילו לדעתם ביותר וכלו כל ימיהם בהסתכלות בעומק החכמות וחקירות אבל התורניים ומקובלים חלקו ע"ז ואמרו לא זה המביא לרה"ק כ"א בעשות מצות בשלימות וכונה רצויה אם ירצה אלהים את פעלו ויאיר לנו באורו לזרוח עליו כבוד ה' והעוש' סוכה לשמה בשמחה וכדקא יאות יוכל לזכות יותר לשלמות שכלי' נבדלי' ושכל אלוה מכל חכמות אריסט"ו וכת הפלסופי' כל ימיה' ולכך אחז"ל מפני מה זכה זה לנבוא' מפני שעשה כך וזה מפני שעשה כך תלוי הכל בקנין המצות והעבודות אשר בעבורן זכה ולא בעומקם במשכלות ולכך אמרו שמחת בית השואב' שהיו מרקדים וחוגגים בשמחה של מצוה ובפרט בירח אתנים במצות שהיו שואבות רה"ק ולא כאשר יאמרו הפלסופים שצריך הכל התבודדת בעיון החכמ' וכדומה וזהו כי ישראל במצרים היו ג"כ נפתי' בקול כלדים ופלסופים אשר חשבו השגת רה"ק ע"י התחכמ' בחכמה רק בבואם למדבר וכבר ראו בים מה שראו הטיבו האמת כי שקר נחלו חכמי מצרים והעיקר השגת רה"ק ונבואה תלוי בקיום המצות וזהו אומרם נעשה ונשמע דהיינו ע"י עשיית מצוה נזכה לנבואה וקול אלהים ולא ע"י התחכמות וזהו שאמר הב"ק מי גילה רז זה לישראל דיזכו לנבואה ע"י עשיית המצות והוא כמ"ה שאין זוכה מלאך לקול אלהים שהוא עיקר שלימותו ואושר האחרון אם לא שיעשה ראשון מצות ה' ואלו היה תלויות בשכלות הלא הם בעצם שכלים נבדלים וכל עצמותם להשיג עלולים ולכך אמרם בראשון עושי רצונו והדר לשמוע בקול דברו וטרם שיעשה מצות ה' אשר אליהם יזכה לקול ה' וא"ש הביטו וראו כמה כחה של מצוה וכמה יש לנו לשוש ולשמוח בקיימו והלואי שיהי' לנו חלק א' מחלק אלפים שמחה מה שיש למ"ה למעלה בעשותן מצות ה' והאיש השמח בזכרו מצות ה' ישכח כל צערו ויגונו ותוגו בזה העולם כי במה נחשב נגד קיום מצות ה' אשר זוכה לע"ל למראה הנבוא' ומחזה שדי חזה ולמה זה אדם הבל יגע וישמח במצאו הבל מדומה כאשר ימצא אדם אלף תגרים וכדומה אם ישתכר מה הוי מהרב' השמחות והגדול' ואם יקרא ק"ש ויניח תפילין וכדומה כדקא יאות אשר לא יערכנה כל הון לא ישמח אדרבה הכל עליו למשא וימי' אלו הבאים הם מלאים מצות שופר יה"כ סוכה לולב ושאר מיני סוכה ושותא בפי הבריות מי יתן שכבר יעברו הימים אלו אין בהם חפץ לעשות דבר הוי המחליפים עולם קיים בעולם עובר בלי טעם כלל הלא כוכבי שמים אינם מקבלים שפע כ"א ראשון בעשות רצון ה' ולכך ששים ושמחי' לעשות רצון קונם ולכן אנשי לבב שמעו אלי ועבדו את ה' בכל לבבכם באהב' ובשמח' ובשנה זו יותר מוטל עלינו תפל' וצדק' לה' כי בעו"ה חרון אף ה' הי' בישראל בשנה עבר ונגדע קרן ישראל בחורבן עיר ואם בישראל בלע ה' ולא חמל נאות יעקב הם בה"כ ובה"מ בפראג אשר כמוהו לא יהי' בכל תפוצות ישראל ומתו כמה נפשות מישראל רבים נהרגו על קדוש השם הי"ד וקצתן שמתו על מטתן שהי' ג"כ לרב צער ויגון ומבת ציון יצא כל הדרה בעלי תורה וחכמ' ובעו"ה עוד היום חרון אף ה' אשר ימים אלו שמענו ותרגז בטני אשר מתו שני בעלי תור' המופלא א' חכם וסופר מופלא בדורו כמוה"ר אברהם אויש זצ"ל ושני יניק וחכים צנוע ומעלי ממש מת בלי חטא ופשע כי מנעוריו היה עולה תמים לה' כמוה"ר אהרן ז"ל ווי ווי מישראל חסרו גבורי כח איך אבדו גבורים ויאבדו כלי מלחמה לכן עלינו לבקש רחמים ולשפוך שיחה לפני ה' שיסיר כעס ושבטו ואל תאמרו מה לנו להם הלא למעלה אין הבדל בין עיירות וכל ישראל בכלל בסקירה אחת נסקרים ועונותינו הטו זאת ואלו הי' אנו זכאי היינו מגן שלא קרה להם כן והלא איש א' אנחנו וכשלו איש באחיו:
<b>וזהו</b> מאמר הגמ' כתיב ונקה וכתיב לא ינק' הא כיצד מנקה לשבים ואינה מנקה לשאינם שבים ודבר זה צריך ביאור דפשיטא דלא ינקה לשאינם שבים וכל האומר הקב"ה ותרן יוותרהו חייו אמנם הענין נודע כי כל ישראל עריבים ואיש בעון חבירו נתפס ובפרט מי שיש בידו למחות ולא מוחה ואין פי' של למחות כמו שחושבים העולם שהוא ידו תקיפה לגעור בעושי עול ולכוף כאגמון ראשם לא כן הוא רק כל אדם שרואה שחבירו עושה דבר שלא כהוגן יש בידו למחות דהיינו לומר לו אל בני לא טוב הדבר כלך מדרך זו ואם הוא לא ישמע לו הרי הוא מנוקה מעון ואפי' מערבתו אבל אם כובש פנים בקרקע גם הוא עונו ישא וחטאת הקהל הוא דרך משל א' גוזל וחבירו ג"כ גוזל א"כ כל א' נענש בעבור גזלתו ועבור גזילת חבירו ג"כ היותם שניהם בעבירה וע"ז נאמר וכשלו איש באחיו ואם אח"כ א' חוזר בתשובה ושני עומד במרדו וברשעת זה השני לא זו שנענש בעבור עצמו אף גם שנענש בעון גזל חברו ג"כ היותו ערב ואף שחבירו שב מ"מ הואיל והוא לא שב אם כן לא נתרצה למעשה חבירו הרי למולו לא נסלח העון וחטא הגזל במ"ע להעניש אותו כי לזה שנמחל החטא בתשובה הוא חמלה מה' מרצון מוחלט בלי טעם ורחמים גדולים לה' שיסלח לעון כאשר יתחרט וה"ז נמחל בחמלת ה' אבל להעומדים במרדם אין כאן חמלה וחטא חברו במ"ע שנענש בעון חבירו וזהו אמרו מנקה לשבים ואינו מנקה לשאינם שבים הרצון אותו עון עצמו ששב עליו הוא מנקה לאותו איש ששב עליו אבל מ"מ הוא עומד להפרע לגבי חבירו בשביל ערבות הואיל ואינו שב ודברי הגמ' מדוקדקים היטב ולכן ראו כמה עון גורם וכמה גדול כח התשובה והעיקר כמ"ש לשמוח בשמחה של מצוה ואז יתן אל לבו מבלי לעבור פי ה' וללמד דיני תורה ולהשמר מעבירות שדש בעקביו ובפרט הל' שבת וי"ט וברכות ברכת הנהנין מי שאינו בקי בהן ממש אינו בתורת אדם ישראלי וגמרתי בלבי בלי נדר והסכמות נדר ביו"ד ימי תשובה אלו אי"ה לכתוב דיני שבת בקצרה בלשון אשכנז ולחלק לב"ב שאינם כ"כ ב"ת וביחוד בגליל שלי וידעתי כי יצחקו עלי רבים ואהיה להם למשל כל היום מנגינתם אבל מוטב שאהיה שוטה כל ימי ולא איעול בכיסופא קמי מלכא קדישא במטותא אחיי חסו על זמן יקר הנבראים מבלי לכלותו בתוהו והבל יפה שעה בעה"ז בתורה ומע"ט מכל חיי עה"ב והלא ת"ל יש לנו תורת אמת וישרה וכי אנו כשאר עמים עכו"ם אשר לדעתם קנין שלימות חמור עד שיתענו יום וליל ומסגפים עצמם בסיגוף עצום ומכ"ש עמים היושבים בארץ הודו וגלילות אשר הרבה יושבים במחילות תחת קרקע ואינם רואים בשנים רבות אור יומם ושרש עשבם לחמם ואומרים שזהו לקנין שלימות ולא כן נחנו שהנחיל ה' אותנו תורת אמת ומשפטים ישרים ולא העמיד עלינו דברים קשים לעשותן ויום א' בשנה שצוה לענות נפש צוה לאכול מקודם ולמצוה יחשב וכל עסקינו בעבודת ה' הכל בדרך ממוצע ע"כ נא אל תשמחו בשמחה של שטות ויגיעו מועדים הנה הרוג בקר ושחוט צאן ותחת אשר ראוי לאדם לשמוח בשמחה של מצוה נהפוך הוא כי סוכה ולולב וכדומה עליהם לטורח רק שמחה של שטות בתערובות אנשים ונשים ווי ווי מה נאמר ליום פקודה במה יתרצה עבד לאדוניו מה יאמרו על הסתכלות בנשים ושיחתן הם חרבות ולפידים והרהור עבירה קשה מעבירה כי מביאים לאדם לידי חטא קרי וכדומה ואם כי חמדת ישראל וכל חפצם הוא בברית קודש אשר הוא חותם ה' להגין על ישראל בזה ובבא בדברים כאלה מקלקל החותם ואין ניכרת וזהו שאמרו בגמ' אמרה כ"י שימני כחותם על לבך אמר הקב"ה בתי את מבקשת דבר פעמים נראה ופעמים אינו נראה אני אשימך במקום הנראה תמיד הן על כפים חקותיך וכו' להבין מה זה וכי יהיה כביכול שכחה לפניך שיתכן בו לפעמים נראה ולפעמים אינו נראה וכל הדברים צריכים ביאור אבל יובנו כי חותם ישראל הוא אות ברית קודש כדכתיב וצאצאיו חתם באות ברית קודש וכן בבהמ"ז נאמר על בריתך שחתמת בבשרינו ודא חותמא דמלכא קדישא אמנם בהסתכלות העבירה בחיבוק ונישוק לדבר עבירה ומכ"ש ווי ווי למי שמטמא ברית קודש במעשה ומנבל פיו ח"ו כי ברית הלשון יותר גבוה מברית קודש ואם מטמא עצמו בברית הלשון גם ברית הקודש חותמו נמחק ונטשטש ח"ו אמנם אין דבר עומד בפני צדקה ואמרו אפי' ע"ז צדקה מכפר וזה תמיד עומד להגין וצא ולמד מנ"נ הרשע אמר אדמה לעליון והחריב מקדש אל ושפך דם ועשה כל תועבות ה' בצדקה נארך דינו עד שפסק מצדקה ואז נטרד מבני אדם לכן אחי אל תרעו לסגור יד מצדקה וחנינת דלים היא אשר תקרב הגאולה ויעלו לציון מושיעים כדכתיב שמרו משפט ועשו צדקה כי קרובה ישועתי לבוא וזהו כוונתם כי אחז"ל כנ"י בקשו מה' לזכור לישראל חותם ברית קודש וזהו שאמרו שימני כחותם על לבך חותמא דמלכא קדישא אבל ה' השיב דזהו הדבר שלפעמים בלתי נראה והיינו בשעת חטא אז החותם הנ"ל מטושטש אבל אשים אותך על כפים היינו צדקה וזהו נראה תמיד כי צדקה יכפה אף ואין עבירה מכבה אותו כלל למדו נא לשמור עצמיכם בשמירת הברית אמרו בגמ' כשהיה דוד נכנס במרחץ אמר אוי לי שאני ערום מן המצות כשנסתכל בברית מילה שר למנצח על השמינית ולהבין זה מה שאמר אני ערום אבל כבר אמרו כי המצות ומע"ט הם לבושי אדם כדכתיב צדק לבשתי וכו' וידוע כי בועל ארמית נמשכה ערלתו וקשורה בו ככלב והיינו שכל זכיות שלו הוא מקבל בסטרא דמסאבא והוא ערום מכל וזהו הנאמר ביוסף לעשות צרכיו נכנס וינח בגדו ותתפשהו בבגדו וידוע כי דוד לקח יפ"ת ואמרו לא דברה תורה אלא כנגד יצה"ר כי גירות שלה באונס אינה גיורת ולגוי' תחשב וזהו כוונת הגמ' כשנכנס דוד למרחץ הרצון במליצה הזו שהרהר בתשובה ונכנס לרחוץ צואת וגלולי עונות ונזכר ביפ"ת שלקח וחשב אולי הוא באמת בגדר בועל ארמית וא"כ כל המצות ולבוש צדק נפשט מעמו והוסר עדיו ולכך צעק ואמר אוי לי כי אני ערום ממצות כי נלקח כל מחמדי אמנם כאשר נסתכל בברית מילה הכיר שהוא אינו בגדר בועל ארמית כי אין נמשך ערלתו ומזה נח דעתו כי ידע דעדיין לו המצות ולבוש צדקה כשריון לכן במטותא חסו על בגדיכם לבל יבא בם רקב או רבב ח"ו וביחוד למנוע שמחה של הוללות וצחוק וקלות ראש אין לך דבר שמפריעים לאדם מעבודת ה' אלא דברים כאלה ובפרטות בלילה אשר על כל משמר ה' שואג על נוהו ואיך יתכן אשר ישבו בלילה בחורים ובתולות יגשו כאשר ימצא קבר פתוח גרונם בלשון נבלה ווי ווי על עון גדול כזה וזכו חולקיכם מאשר תקנתם מבלי לישב על סעודה שקורין סעודת קנין וקנס יותר עד שעה יו"ד בלילה ואח"כ יוצא החתן מחדרו כי אז משמר מתחלף והקב"ה מקונן על חורבן בהמ"ק ואיך נשוב ונשמח בשמחה אשר אין בו נחת רוח ליוצרנו ודעו כי אמרו בגמ' ג' משמורת הלילה ועל כל משמר ומשמר ה' שואג. כתב הרא"ש וטור שסוף כל משמר ומשמר יש לקונן על חרבן בהמ"ק יש לתמוה א"כ הא דהאריכו כל הספרים וביחוד ספר הזהר והמקובלים לקונן בחצות כי ה' מקונן אז ביותר על החורבן והא אינו סוף משמר והמג"א הרגיש בזה והביא ראיה מגמ' דבמשמר השני הקב"ה מקונן באמצע וזהו צריך באמת טעם למה נשתנה וגם יש להבין במה דפליג רבי ור"ן אי ג' משמורות אי ד' הוי לילה ולא קחשיב ר"א דרבי דס"ל ג' הוא לילה ובפרט לפי הנראה דגרסי' ר"א שהוא ר"א הגדול קדמון ואיך יחלקו ר"ן ורבי בדברי ר"א וגם במשנה יש לדקדק דנתן הסימן עד אשמורה ראשונה והוא גופא בספק אם הוא חלק רביעי מלילה דד' משמורות או חלק שלישי מלילה דג' משמורת הוי לילה ואין זה מגדר הסימן דסימן צריך שיהיה מבורר מאין יפול בו שום ספק אמנם ברור הדברים לפי דאמרינן דאיכא משמורת ברקיע ופירש"י כתות מ"ה מיוחדים שאומרים שירה בכל משמר ובזה ישבתי גמ' דחולין דאמר מלאך אני ומיום שנבראתי לא הגיע זמני לומר שירה עד עכשיו מסייע ליה לר"ח אמר רב דאמר ג' כתות אומרים שירה בכל יום וכבר נתקשו בו תו' מה זה דמסייע ליה אבל יובן כי בכל משמר יש כתות מלאכים האומרים שירה וכמ"ש רש"י וא"כ לר"ן הוי ד' כתות וידוע מ"ש הרמב"ם בפי' המשנה די"ב שעות הוי לילה ונחשבים מן שקיעת החמה עד זריחת החמה ואותן ב' שעות שיש מן עלות השחר עד הנץ החמה הם בכלל י"ב שעות הלילה וא"כ שנחלק הלילה לד' חלקים הגיע שעה קודם עלות השחר משמר אחד וקשה א"כ איך אמר המלאך שלחני כי עלה השחר והגיע זמני לומר שירה הא כבר עבר שעה מהמשמר ואם להמתין עד כלות המשמר עוד יש זמן ב' שעות ואם נאמר כפירש"י בחומש ובש"ס דאז עלה השחר קודם זמנו ב' שעות עדיין אינו מכוון דא"כ עדיין הי' לו שעה אחת למשמר הרביעי ולא היה למלאך זמן נחוץ אמנם א"א ג' משמורת והוי רק שלשה כתות א"כ קודם עלות השחר ב' שעות מתחיל המשמר דהוא ארבע שעות עד הנץ החמה ואז זרחה החמה ב' שעות מקודם והיה אז תחלת משמר ג' וסוף למשמר ב' שיש כתות שאומרים שירה וא"ש מהך דאמר דהגיע זמני לומר שירה ש"מ דג' משמורת הוי לילה וג' כתות האומרי' שירה ודו"ק הנה לר"ן דס"ל דד' משמורת הוי לילה וד' כתות האומרים שירה הם האומרים בנוסח התפלה והחיות ישוררו וכרובים יפארו ושרפים ירונו ואראלים יברכו הרי כאן ד' כתות אך ידוע מה שכתוב בש"ס דחגיגה לאחר החרבן נתמעטו ב' כנפים ואיזהו אותן שאומרים בהם שירה וא"כ הרי כאן לאחר חורבן רק ג' כתות והטעם אמרו שכת ההוא היה זמנה בסוף משמר שני מד' משמורות והוא חצות לילה ואז הקב"ה וכל הפמליא של מעלה מקוננים ביותר על חרבן בהמ"ק ולא נאות לשורר כי בעת קינה שיר מה בעי ולכך אינם אומרים שירה ולכך מד' משמורות נעשה ג' כי בטלה שירות החיות והוא ענין חצות שהקב"ה מתאונן ביותר ויותר עד שבטלה השירה בעת ההיא ומש"ה רבי ור"ן שנחלקו בענין המשמורות בקרא נחלקו קדמו עיני אשמורת וזהו היה קודם חורבן הבית אבל לאחר חרבן לכ"ע אין כאן רק ג' משמורת ולכך בהך מלתא דאמר ר"א על כל משמר שואג הקב"ה כארי דאיירי לאחר החורבן אין חילוק דג' משמורת הוי לילה וכן המשנה דאיירי לאחר חורבן שפיר נתנה סימן משמר ראשונה דהוא חלק ג' מליל' ודו"ק ראה כמה מתאונן ה' על חורבן מקדשו וכמה העדר יש בו עד שכל החיות אין אומרי' שירה בלילה במשמר מיוחד רק אומרים ביום בשאר צירוף מלאכי שרת ואיך לא נקונן לילה ויום נבכה תמיד על אבדן תפארתינו ואבדן חכמתינו עד שכמעט לא נשאר בנו שום לחלוחית חיות כלל ואינו רק עצמות דאית בי' הבל דגרמי ומה לנו לשמוח ולגיל בשמחה שאין בו ממש אוי לנו מיום הדין אוי לנו מיום התוכחה ולכך בבקשה מכם חדלו הרע ראו ימים אלו אשר חנן ה' את האדם לשבת ישיבת עראי על האדמה להיות עסקו להועיל ותכלית המקרה ג' רגלים הם ג' מתנות שנתן קב"ה לישראל כמבואר בברכות תורה א"י עה"ב ופסח הוא על א"י כי עיקר יציאת מצרים בשביל א"י כנודע וכן ביו"ד ניסן עברו את הירדן ועשו פסח בגלגל סוכה מורה על עה"ב אשר הוא סוכה מזרם ולכך הקדים ר"ה ויה"כ קודם סוכות שהם תנאי עוה"ב מחילה וסליחה תשובה ועזיבת חטא וימים האלו צריכים התבוננות יתירה לזכות עה"ב ואם כי כבר קבעתי לכם העיקר עוד עיקר א' יש מה שמביא האדם לידי שלימות כבר דרשתי כמה פעמי' בדרשות הקודמים והוא שאל יחשוב האדם כי הכל בקרי כ"א יתלה הכל בעונש ושכר כי אין לאיש ישראלי שום דבר בקרי רק הכל בעונש ושכר רק העונש נחלק לב' אופנים וזהו אמרם מזמור לדוד בברחו מפני אבשלום בנו קינה מבעי אלא ה' אמר לו הנני מקים רעה וכו' עכשיו רואה אני שהוא בני סתם ברא וכו' ויש להבין דאדרבה הוא ראה שאבשלום רדפו עד נפש ונהג בו מנהג אכזריות יותר מכל עבדים ואכזרים ואם הוא לא ירא ממנו איך ברח לנפשו אך יובן כי בעונשין יש ב' אופנים א' כי העונש מגיע לאדם בכונה מה' לענשו על חטאיו ולהטיבו באחריתו ואופן הב' כי איש מזלו רע וכפי מולד כוכבי השמים הוא לרוע רק ה' מגן בעדו ומשדד מערכות השמים וכאשר יחטא ה' מסלק השגחתו ומניח למנהגו של עול' תחת כוכבי שמים וכסיליהם והמה פעלו בו כפי מזל לרעה והבדל בין אופן זו לזו הוא דבאופן ראשון ינקה עונו ומקבל תשלום פרי חטאתו ואז טוב לו לע"הב אבל באופן שני אין כאן עונש רק סילוק השגחות אלהים והוא כפי מזלו ומקרי טבעו כך הוא ועונשו עדיין בשלימות ליום הגמול וזהו כי מתחלה חשב דוד להיות כי כפי מזלות וכוכבי שמים היה במערכה רעה למאוד רק ה' מגן בעדו להשיבו למקום נגידים ועכשיו שאמר הקב"ה להקים לו רעה חשב שיסלק השגחה פרטי' ויהיה תחת מזלו אשר היא לרוע והוא עבד או ממזר שהוא עונש כפי הטבע אבל בראותו כי בנו רודפו אמר הלא מטבע הבן לחוס על אבא א"כ אלו היה מפאת הטבע או מקרי לא יתכן שיהיה בנו רודפו שהוא בטבע חס על אביו וע"כ שהוא השגחה פרטית מבעל המשלם גמול וא"כ הרי מקבל עונשו ונפטר בזה מחטאתו והוא באופן הראשון ולכך שר מזמור לה':
<b>באופן</b> זה יובן משאחז"ל והנה דוד בא עד הראש לעבוד ע"ז וכו' וכל הגמ' תמוה בעצמותה עד שא"צ לדקדק והאריך בו אבל יובן במה שאמרו חז"ל כל המעמיד דיין שאינו הגון כאלו נוטע אשירה ובמקום ת"ח כאלו נוטעו אצל המזבח והטעם כי אלהים נצב בעדת אל ובקרב אלהים ישפוט אצל הדיין הדן שם השכינה שורה והשפעתו קבועה כי המשפט לאלהים אך זהו בדיין הגון אבל בדיין שאינו הגון תמורת שריית שכינה שורה סטרא דמסאבא וזהו ענין אשרה שהיו עושין למשכן לס"א שהיה שורה עלי' רוחות טמאים ומרכבה לס"א וא"כ דיין שאינו הגון הוי כאלו נוטע אשרה כי שניהם משכנות לס"א ושמה הרגיעה לילית כת שלה בעו"ה ולכך אמרו כנוטע אשרה ואם יש אצלו ת"ח וא"כ על ת"ח הופיע רה"ק מהשכינה קדישא ועל דיין בלתי הגון רוח דמסאבא הרי כאן להבדיל בין קודש לחול קדושה וטומאה במעמד א' וזה כנוטע אשרה במזבח שהוא קדושת המזבח וטומאת אשרה וזו פשוט ובזה יובן בדוד דדוד היה עניו ולא הי' מקפיד על גדולה כלל ולכך כשראה בנו אבשלום רדפו עד לנפש וזה בשביל שחומד למלך היה בדעתו למחול לו המלוכה שהוא ימלוך בישראל והוא דוד יהיה נחבא אל הכלים כא' מכת הנרדפי' ללמוד תורה בקנין השלימות והנה כבר נודע מלכי ב"ד היו שופטים לישראל ויהי דוד עושה משפט ואמרו חז"ל מלכי ב"ד דנין אותו דכתיב ב"ד דינו לבקר משפט וא"כ זהו שעלה ברצון ליתן המלוכה לאבשלום בנו אין לך הקמת דיין שאינו הגון יותר ממנו והרי הוא כנוטע אשרה וזהו אמרם ביקש דוד לעבוד עכו"ם כי הוא כעכו"ם לזה בא חושי הארכי והפליג ענין שחמור ביותר ואמר מלך שכמותך הרצון אצל ת"ח עון חמור יותר וזה יעבוד עכו"ם מלך שכמותך אתה ראוי והגון איך תמנה לשאינו הגון ולך יאתה המלוכה אמנם דוד לרב ענותנותו בקש להוכיח שגם הוא אינו הגון כלל והוא כי ה' אמר לו הנני מקים עליך רעה והוא אבשלום הרי שהיה בגזירת ה' שיקום על אביו לרודפו וקשה הא הברירה היא ביד אדם ולכך אמר צדיק ורשע לא קאמר כי אלו אמרו היה הדבר בגזירה מוחלטת ולא הי' הבחירה ביד איש וא"כ הלא זה בן למרוד באביו הוא עון פלילי ואיך יבא עליו השם וישימו לעונש ולגזירה מה' להיות בן רודף הא זה מבטל בחירת טוב ורע ומזה שפט דוד שאינו הגון ח"ו והוא רשע וקיי"ל בכבוד חב בעושה מעשה עמך הא אביו רשע אין חייב כלל בכבוד וא"כ אין כאן בגדר עבירה שבן ימרוד באביו ולכך נגזרה גזירה וא"כ שגם הוא אינו הגון אין עון בהתמנות אבשלום למלוך תחתיו וזה כוונת מאמרו מלך שכמותו יהרגנו בנו והשיב לו חושי הארכי כי אינו מחמת עונש רק מחמת סילוק השגחה כמש"ל בנשאו יפ"ת וי"ת מוליד בן סורר ומורה בטבע ולא בעונש מכוון כי נסמוך ליה אהובה ושנואה שסופו לשנאה כי היותו נשואי' בע"כ ובשנואה בטבע להוליד בן סורר ומורה כי הטבע משתני' ומזגי' אינם שווים בעת הזריעה ולידה כנודע וא"כ אין זה גזירה לבטל הבחירה רק הי' להעלמת עין שידד המערכות וממילא נולד כך ועתה ראו כי אין דבר במקרה וזה ג"כ ענין הנ"ל:
<b>אמנם</b> להבין אטה למשל אזני שהתחלנו בו יובן כמ"ש בגמרא דסנהדרין ק"ב רב אשי אמר למחר ליפתח בחברי' אתא מנשה בחלמו וא"ל חבירך וחברי דאבוך קרית לן מהיכא בעית למישרא המוציא א"ל לא ידענא א"ל מהיכא דבעית למישרא המוציא לא גמירת וחברך קרית לן ואמר ליה אגמרי לי ולמחר דרישנא לך בפרקא א"ל מהיכן דקדים בישולא והדברים תמוהים דמנ"מ אם הוא חברו או רבו ומה ראיה בזה דלא ידע הך למשרי המוציא והדברים תמוהים מאוד אבל יובן במ"ש בגמ' ראה נחש שמ"ה מצלין לו בשר ומצננין לו יין ובערוך גורס מסננין לו יין נתקנאה בו להבין דלמה בשביל כך אבל תדע כי קודם חטא אדה"ר לא הי' שום אוכל צריך אפייה ובישול כדאמרינן לע"ל תוציא ארץ גלוסקאות והטעם כי אין מגרש ארס של נחש כ"א האש כי ארס נחש שרש' יסוד העפר ונחש עפר לחמו והאש תכלית רחוק מעפר זה למטה מטה וזה למעלה מעלה ולכך אש מגרש ארסו של נחש לכך אמרו בשר צלי אין בו משום גילוי כי כאשר האש שולט אין הארס נחש כלל ולא נשא' הטבע לשבת יחדיו וכן יין מסונן מגרש הארס כמבואר בגמרא וכן יין המצונן פי' שבשלו ראשון ואח"כ ציננו כמ"ש המפרשים וא"כ בשולט בו האש הארס מגורש ולכך ביקש להטיל ארס באדם כדי שימות וישא חוה כנודע אבל ברואה כי א"א כי מאכלו הוא באופן שא"א להטיל בו ארס ולכך נתקנא בהסית עץ הדעת ובחטא על כל ורוב מאכלו נמשך ארס של נחש בזה האופן שאין ראוי להאכילו עד הגישו אל האש ואז מגורש הארס וראוי לאכילה ולהיות כי לאו בכל מקומות ואוכלי' הארס בשוה ולכך במקצת הם סם המות כי הארס קשה בו ומקצתו רק באופן הזה שאין יוכשר לאכילה כלל אם לא באפיה ובישול באש לגרש ארס ומקצת אשר בו הארס מיעוט ולכך ראוי לאוכלו חי אבל עכ"פ יש בו שום קצת ארס ולכך אמרו הטבעים כי כל דברים חי בלתי מבושל הם מזיקים ועיין ברמב"ם הל' מדע מ"ש בזה ובזה תבין למה אנו מברכין המוציא על הא דקדים בשולא כי הנמהר לבשל ולשלוט בו האש לא היה כ"כ ארס בו גם מהר לצאת חפשי מן הארס אשר שכב עליו וא"כ ראוי לברכה כי תיכף בהגרש הארס סטרא דמסאבא חל סטרא דקדושה וא"כ זה שנמהר יותר חל עליו יותר מהר סטרא דקדושה ולא שהה עליו סטרא דמסאבא כמו על אחר ולכך זה ראוי לברכה וזה הוא נכון וברור כן הענין בנשמת אדם דהנה תבין דלמה בדורות קדמונים היה להם נשמות יותר גדולים ובהירי' בתורה יותר מדורות שאח"כ עד שאמרו אם ראשונים כבני מלאכים כו' הוא כי בחטא אדם הראשון נפלו כל הנשמות בצלו דימא בארסו של נחש וכל דור ודור הנשמות נלקטים ויוצאים חפשי וא"כ הנשמה שממהר לצאת יותר מן החברתה אף היא יותר טהורה כי לא היה סטרא מסאבא כ"כ שורה עלי' כמו על אחרת שאחרו לצאת ואינו דומה מי ששוקע בצואה יום למי ששוקע יומים וזה הענין כאן במכוון גבי המוציא דמי שמיהר לצאת מן הארס כנ"ל הנה ידוע דכל הגדול מחבירו יצרו גדול ממנו ובזה יובן כי ר"א חשב כי מנשה לא הי' גדול יותר ממנו וא"כ נתרעם עליו שלא לחם נגד יצרו ואי דהוי יצרא דעכו"ם מ"ש בימי ר"א היה יצר דעביר' ומ"מ היה נלחם נגדו ות"ל שלא עמד יצה"ר נגדו וזה אמר למחר ליפתח בחברי' כי חשב כי מנשה בדומה לו אמנם מנשה בא להתנצל ולומר כי היה גדול ממנו וא"כ יצרו היה גדול ממנו ואין ערך לו עם יצרו לזו נתן טעם למה היה דורו גדול מדורו ושאל מהיכן מברכין המוציא מהיכן דקדים בשולו והטעם כמש"ל כי נתמהר לצאת מידי ארס נחש כנ"ל ואף נשמת המוקדמים לצאת יותר חל עליהם רוח קדושה כנ"ל ויצרם גדול ולכך למחר דרש ברבוות' כי יצרם גדול ולכך א"ל אלו הוית התם וכו' דהי' ג"כ מוקדם לצאת א"כ היה ג"כ יצרו גדול וגם לו הי' א"א לעמוד נגד יצה"ר ובזו דברי הש"ס נכונים חזו וראו בעו"ה מה שבא בהבל ארסו של נחש ויש ב' מיני עבירות באדם אחד מחמת היותו בשר ודם ויסודו מעפר ויש בו מדת העלולים לעפר וכדומה אבל מין אחר מחמת יצה"ר שהוא ארסו של נחש המפתות לאדם לעשות עון בלתי טבעו מעפר דרך משל גאוה אין זה מטבע אדמה קנאה אין זה מטבע אדמה וכהנה רבות החטאי' במעלו מעל ה' אשר הכל מצד נחש לא מצד אדמה והנה על מין הראשון אינו כ"כ מחטא אדם כי כביכול יש פ"פ נגדו לאדם שברא האדם מן האדמה וזהו היה טענת איוב נוצר האדם למה שמתני למפגע לך ומה אתנח' על עפר ואפר אבל מה שבא לאדם מארס נחש מלבד כי זה מחטא אדם הונחל מאב לבן אף גם יש כח ביד אדם ללחום נגדו דהיינו אם יתבונן אדם במעשיו וכל דרכיו יהי' בדעת ובהשכל לא יגוף באבן רגליו הוא אבן המתעה אבל אם ילך אדם בלי דעת ולא יתן אל לבו הרי יצה"ר גובר עליו וזהו ישופך ראש ר"ל כשיתן דעתו ומחשבתו אליך לשמור רגליו ישופך ואתה תשופנו עקב שאם יהיה דש בעקבו ולא יתן אל לבו לשמור רגליו מלכוד ישופנו הנחש ולכן מין זה החטא תלוי באדם וע"ז עיקר:
<b>וזה</b> מאמר יצחק בשעה שאמר הקב"ה בניך חטאו והיינו כי היותם בניך ונולדו והעון כרוך בעקב' מחטא אדה"ר מדור לדור ויצחק השיב וכי במין זה לבד החטאים הלא גם במין הראשון אשר התחלתם סיבת יצורה מאדמה וזה אמרו וכי בניי הם ולא בניך כי אתם יצרתם מחומר לכך אמר פלגא עלי ופלגא עליך כנ"ל מין א' לאדם ומין א' לה' ואת"ל כולו עלי ר"ל תאמר דהכל נולד מפאת חטא אדה"ר הא עקידה קמך וכבר נודע ענין עקידה להחליש כח של נחש מאדה"ר ונעשה אח"כ יצחק בריה חדש' ופסק כח הנחש הכרוך בעקבי התולד' דור ודור כי היה בריה חדשה ואם כן איך אפשר דכל החוטאים יהיו בסיבת הנחש אשר כבר נחלש כחה בזרע יצחק מחמת עקידתו ועל כרחך דגם סיבת יצירתו מאדמה גורם וא"כ פלגא עליך ואתי שפיר כללו של דבר עיקר העון שאדם נענש על עבירתו מחמת הנחש שהוא נגד הטבע עפר ואדמה גאוה חמדה קנאה ותחרות כעס לה"ר ורכילות וזה מן הנחש הכרוך בעקבו של אדם כדכתיב ואתה תשופנו עקב ויש לאדם לשום לבו וכוונתו לשמים ואל ישמע לקול נחש וזה אמרם המתפלל אף נחש כרוך על עקבו כי ישופנו עקב אל יפסוק לבטל כוונתו לשם שמים כי השם יעמוד בעזרו ולא יהיה יכול לו כי באמת אף דהיה נוצר מהאדמה לולי החטא היה כל מעשהו בקדושה ובזה יובן דברי הש"ס בכתובות ה' מפני מה אצבעותיו של אדם הם משופים כיתדות שאם ישמע דבר שאינו הגון יכוף את אצבעו לתוכו ויש להבין וכי יש לשאול אטבע הבריאה א"כ אף על שפוע החוטם וגם על אצבעות הרגלי' יש לשאול וכבר נתנו חכמי הטבע שקורין פיזיקו טעמים רבים בתועל' אנושי אבל הענין כי חכמי הניתוח שקורין אנאטאמיע חקרו למצוא בטבע יצירה כי לחוש הראו' כמו עינים נוצר בצדו מכסה אם רוצה פותח ואם רוצה סותמן וחוש הדיבור יש לפה לסגור ולבלום או לדבר אבל בחוש השמיעה אין באוזן דבר המונע השמיעה ובע"כ צריך לשמוע אף אם רוצה או לא אם לא שנותן אצבעו לאזניו וזה אינו באוזן כלל רק באבר אחר ולמה נשתנה האוזן משאר אברים וחתרו למצוא הרבה בזה ולא מצאו בזה הדבר שום טעם וסיבה אבל הענין כך הוא כי קודם חטא אדה"ר היה כל ענין אדם הכל לעבודת ה' וע"ז היה כל חושים ולכך בפיו אף במלאכי מעלה יש גדר פעם לדבר ופעם לחשות כדאמרינן חשמל עתים חשים עתים ממללים ולכך היה בפה בעצמו הכח לדבר ולשתוק ופשיטא הראייה במ"ה צריכים לפעמים הס כלות עין מזיו השכינה ולכך נאמר החיות רצוא ושוב וכן באדם א"א להביט תמיד בפני שכינה ולכך היה בעינים בעצמו כח לסגור ולפתוח אבל באוזן שקודם החטא לא היה באדם שום דבר רק לדבר דבר רוח הקודש וטהרה ולזה האוזן לא תשבענה לשמוע ולא מצויר בו דבר שיומנע משמיעה ומלאכים שומעים תמיד דברי אלהים חיים ולכך לא היה באוזן שום דבר המונע השמיעה אבל כשחטא ובעו"ה גברה הנחש ואדם עלול לחטא ולשמוע בקול מסית לו דובר נבלה וכדומה אוי לעינים שכך רואות ואוי לאזנים שכך שומעות הוצרך הקב"ה ליתן לאדם מגן לאזן לעכב שמועה ומה נעשה הוא הדבר שנאמר במדרש ילקוט על הפסוק זה ינחמנו מעצבון ידינו כי בשעת הבריאה לא היה חילוק אצבעות כלל ואח"כ לאחר חטא אדם הראשון נחלקו וזה היה הטעם כי היה אז האוזן צריך דבר המונע השמיעה ויוצר האדם לתקן אדם לבל ילכד בפח הנחש חלק מאצבעות כדי למנוע שמיעה מיניה בעת הצורך וזה היה שאל' הש"ס מ"מ אצבעותיו ש"א כיתדות כי ודאי אלו הי' מתחל' בריאה לא יפול בו שום שאלה כמו שלא יפול שאלה אשאר אברים בתבניתן רק על אצבעות שלא היו בשעת הבריאה רק יד שלם ואח"כ נעשה כן וע"ז שאל ולכך משני שהיה להגין מפני אוזן שלא ישמע דברים בלתי הגונים וזה נתחדש לאחר חטא אדה"ר כנ"ל הרי למידין אנו מאוזן כי לולי חטא אדה"ר אף שהיה נוצר מן אדמה מ"מ לא היה עלול לחטוא רק הנחש הכרוך בעקבו של אדם הסיתו לחטוא ולכך אין לאדם טענה להשם למה מחומר קרצתני כי אין זה סיבה לחטא כלל וזהו כוונת המשורר שביקש לומר למה אירא בימי רע עון עקבי היינו עונות הכרוכי' בעקבי והיינו מנחש המסית והמדיח אשר ישופנו עקב כאשר כתבתי לעיל כי כל התאוות אצל האדם תלוי בעקב כי שם שורה ארס נחש המסית לאדם רק שלא תאמר לא כן הוא רק הוא מפאת הבריאה מחומרי לזה אמר אטה למשל אזני שלא נוצר ביה שים מניעה לשמיעה כנ"ל ועכצ"ל דבשעת יצירה לא היה אדם עלול לחטא כלל והיה מחנהו קדוש והכל היה בסיבת הנחש ולכך אטה למשל אזני ולזה אמר אפתח בכנור חידתי היינו להביא ראיה שלא היה חילוק אצבעות עד ימי נח והוא דהנה ידוע דנבל היא כלי שיר המובחר מכל כלי שיר שמנבל כל מיני זמר וקשה על יובל שתופס כנור ועוגב ולא נבל שהוא נבחר ולא נאמר שלא היו בקיאים בחכמת המוזקי כמו עתה אבל יובן כי לכנור יש מקום לנגן בלי חילוק אצבעות רק בכל פס יד לחלוק ולדחוק על הנימין אבל נבל א"א בפס יד אם לא חילוק אצבעות זה משפיל וזה מגביה דוחק ומרויח כנודע לבעלי נגן ואז לא היה חילוק אצבעות ולא היה אפשר לתפוס רק כנור ועוגב ומזה יבין החידה שלו וא"ש ומזה יש להבין כמה יש לאדם להשמר מדבר רע וכי ביד אדם להשמר מעקבו של נחש בדעת ובהשכל כאמרו ישופך ראש ולהמלט מארסו אשר תוקד עד שאול ולכן מי האיש החפץ חיים יתן לבו לעשות כל דבריו בהשכל ודעת ולשמוח בשמחה של מצוה שכר מצוה מצוה וירצה ה' פעלו ויהיה אורו כאור שבעת ימים ובא לציון גואל אמן ואמן:
<b>הספד</b> <b>גדול</b> <b>מ"ש</b> <b>הגאון</b> <b>הנ"ל</b> <b>להני</b> <b>תרי</b> <b>גאוני</b> <b>ארץ</b> <b>בחורף</b> <b>בשנת</b> <b>תק"ו</b> <b>לפ"ק</b> <b>בק"ק</b> <b>מיץ</b><b>:</b> <b>המלך</b> <b>דוד</b> פתח למנצח על השמינית הושיעה ה' כי גמר חסיד כי פסו אמונים מבני אדם להבין כי מה ענין גמירות חסיד לפסו אמונים הוא ממה דאמרו במדרש כי חסד אמר יברא האדם כי האדם בעל חסד ואמת אמר אל יברא כי הוא בעל שקרא מה עשה הקב"ה השליך אמת ארצה כו' בזה ב' פירושי' או שלא השגיח על אמת כיון שיש בבני אדם מדת חסד או דפי' שנתן התור' היא אמת המוחלט ונתנו לבני אדם ובזה יהיו מיושרי' ומדריכי' על האמת ועיקר החסד היינו שמתחסד עם קונו והוא נקרא חסיד באמת ולכך אמר הושיעה ה' כי גמר חסיד וכו' וא"כ אין כאן סיבה לבריאת וקיום אדם אמנם יש מדת אמת דכמו דברא עולם בשביל מדת חסד ברא ג"כ בשביל מדת אמת ולז"א כי פסו אמונים מבני אדם וא"כ צריך עזר וישע כי נתמועטו בעו"ה עמודי העולם ושחו עד לעפר ויש בזה תוספת הענין כי כבר נודע מ"ש במד' וה' אמת למה אמת שהוא חי וקים והוא כי אמת חי וקים היותו במספר קטן תשעה ותשעה חי וקים כי אם תכפלו בכל אופן שתרצה ישאר לעולם תשעה ולכך חותמו אמת שהוא חי וקים וזהו ראש דברך אמת כי התורה נקרא ג"כ אמת ולכך התורה נצחיית וזהו ולעולם כל משפט צדקך וכן להוגי' בתורה והולכי' בה קונין לעצמן ולדורם מדת נצחיי עד שהי' הבטחה כי לא תשכח מפי זרעו עד עולם ולכך כשאנו תופסי' מדת אמת אז אין דור יתום ועד שלא שקעו שמשו של זה זרחה שמשו של אחר וכן לעולם היותו חי וקים אבל כשאנו מניחים לדעת אמת אז ירתק חבל הכסף בעו"ה ובא השמש והעולם נשאר חושך מבלי זורח וזהו מאמרו כי גמר חסיד ואין בא אחר למלאות מקומן ואמר הטעם כי פסו אמונים וא"כ בהעדר האמת פסק התחסדות וגמר חסיד והנה עסקינו היום לא להרבות בדרוש כי סגר עלי המדבר בשפה ברורה לרוב כובד אנחתי ולבי דוי עלי אוי לי שהגעתי לדבר זה להספיד שני שרי צבאות ישראל א' הגאון החסיד שבכהונה מו"ה ברוך זצ"ל רב דק"ק פירדא אשר כל ימיו עסק בתעניתו' וסיגופים נודעים זקן יושב בישיבה ואחרון הכביד אשר נמס כל לב וחובה על כל ישראל לקרוע בקריע' שאינה מאחה כי נפלה ע"ר החסיד הקדוש והטהור העניו מתלמידיו של הלל הצדיק הגאון שר התורה וחכמה והיראה מו' אברהם פ"ב בן הקדוש שזה שנה שנהרג עקה"ש הגדול בלייפן מוה' זלמן הי"ד אוי לנו כי חטאנו והורם המצנפת והוסר העטרה מעלינו לעורר אבל יחיד וצריכים אנו לומר דברים המעוררים תשובה ויראת ה' כי זה עיקר הספד וכבר צווחו קדמאי על המספידים ודורשים דרשות בפלפול תורה ודברים שאינם בגדר הספד וכבר אמרו חז"ל א"א בפני מת אלא דברים של הספד והספד הוא כאומר לפני המת דהמת תמן קאי וזהו מאמרם אחי' הספידא לבל יאמר דברי' שאינם נוגעים להספד כי התם קאימנא לנגדיכם והענין הספד הוא חזרת בתשובה כי צער הצדיקי' במיתתם הוא כאב הנפרד מבן שאף שהולך למדינה טובה ושמינה מ"מ יש לו צער היותו מניח לבן לבדו מי ינוד לו ומי יקום בעדו לנהלו לאין כושל ובשמעו כי הבן מתנהג בדרך טובה ישמח לו וישכח עצבו על אשר הרחיק ממנו נדוד וכן היא במיתת צדיקים כי במותם אין להם עצבות כלל היותם מגיעים לעולם שכולו בהיר בשחקי' ותענוג אמיתי עדן המופלג עין לא ראתה רק צערם לרב געגוען על הדור מי יגין בעדם בפרץ ומי ינהלם גלל כן לא ביקש משה למות במדבר אף כי ידע שיהי' בצרור החיים כל מגמותיו הי' בשביל תקנות ישראל כמ"ש זקיני הגאון במגלה עמוקות ע"ש לכך כשאנו מספידים עליו וחוזרים בתשובה להנחם מהרע' ולקבל על עצמן לעשות טוב ולרדוף אחר מע"ט ומצות אזי ינוח לו להצדיק ויתעדן במנוחתו השקט וזהו הענין ולכך חובה עלינו להתעורר בחשובה ובעו"ה עולם חרב ראינו נפלו מאורות וכוכבי שמים אספו נוגהם כי מי יערוך בשבחם ויפליג בתפארתם והנה אמרו בגמ' חגיגה ד"ה חייב לקבל פני חכמי' דכתיב ויחי עוד לנצח לא יראה השחת כי יראה חכמים ימותו הרוא' צדיקים במיתתן כך בחייהון עאכ"ו ומקשי' הא אמרי' גדולים צדיקים במיתתן יותר מבחייהון והקו' מופרך גם יש להבין במה שאמרו ריש חגיגה ר' ור"ח אקלעו לאתרא אמרו איכא צורבא מרבנן באתר' ניזל ונקבל אפי' אמרו איכא ומאור עינים הוא אמר ר"ח לרבי תוב את ואנא איזל ולא תזלזל בנשיאתך אעפ"כ אזל א"ל אתם קבלתם פני' הנראי' ואינו רואה תזכו לקבל פני שכינה הרואה ואינו נרא' א"ל רבי לר"ח איכו השתא מנעתן מהאי ברכתא עכ"ל ויש להבין למה מתחלה נתרצו שניהם ללכת ובשמעם שהוא מאור עינים א"ל ר"ח לרבי שלא ילך לזלזל בנשיאתו תחלה מאי קסבר ולבסוף מק"ס וכשברכם א"ל רבי איכו השתא מנעת מהאי ברכתא ג"כ קשה וכי לא ידע מתחלה שיש שכר טוב להמקבלים פני ת"ח אמנם נראה כי ידוע דענין קבלות פני חכמים יש בו שני תועלת אחד הרוא' אותו מקבל ממנו ברכת שפע וטוב כמו שהרוא' פני רשע פוגם בנפשו ומשיב רעה לעצמו כך הרואה פני צדיק משיב לנפשו שפע טוב וברכה כי עליו חל ושורה אור שכינה ולכך אמרו האי דחזיתי' לר"מ מאחורי מחדדים ואלו חזיתי' מקמי' הוי מחדדת טפי ויש עוד תועלת בזה במה שהצדיק ות"ח רואה אותו כאמרם ראי' של צדיק לברכה כי כמו מן בעל ארס קוי אור היוצאים מן העין מזיקים לאדם ולכן יש אנשים אשר מזיקים בראי' ויוצא מתוך עיניהם ארס וכן בלעם הרשע קוי עין שלו היה מזיקין כן קוי עין היוצאים מן צדיק לברכה וראי' שלהם לטובה וא"כ יש בצדיק שני תועלת א' שאנו רואים אותו והשנית שהוא רואה אותי וע"ז הפסוק סובב בהבטחתו לע"ל והיה עיניך רואות את מוריך ולא יכנף עוד מורך פירוש שלא יהיה שם כנף מעיל מול פניו כמסוה ולכאורה הדבר כפול אבל לפמ"ש ניחא דכוונת הפסוק לבשר שיהיה לנו שני תועלת שאנו יהיה רואים אותו והוא יראה אותנו ויהיה התועלת בשלימות וא"כ א"ש דלמד ק"ו מה הרואה צדיקים במיתתן כך דאין כאן רק חד תועלת שאני רואה הצדיק הרואה צדיקים בחייהן שיש בו ב' תועלת עאכ"ו שיש בו שכר ותועלת והנה נ"מ בין שני תועלת הנ"ל אם המקבל גדול ממתקבל אם הוא שראי' הצדיק לברכה אף בזה שייך דמ"מ ראי' הצדיק לברכה אבל התועלת הב' הוא מקבל השג' מן המתקבל כמו דחזיתי' לר"מ אם הוא גדול בתורה ממנו לא שייך כן מי יקבל ממי ובזה יובן דטרם שאמרו להם שהוא מאור עינים לא חשש ר"ח שילך רבי דאין כאן זלזול בנשיאות כלל כי יקבל ברכה כאשר יהי' הת"ח וצדיק רואה אותו אבל באמרם שהוא מאור עינים ואין כאן תועלת רק לקבל השג' ממנו כמו דחזיי' לר"מ ואם כן זהו זלזול לרבי דהוא חכם גדול ממנו עד שהוצרך להתחדד בראותו ולכך א"ל תוב את ולא תזלזל בנשיאתך אמנם באמת יש עוד תועלת למקבל פני חכם כאמרם המקבל פני חכם כאלו מקבל פני שכינה וא"כ יש לילך לקבל פנים עכ"פ ולכך זה החכם אמר כן לרבי שאין זה גנאי לך בהלכו לקבל פני כי אתם קבלתי פני הנראי' תזכו לקבל פנים וכו' והיינו כי הוא כקבלת פני השכינה וזהו שא' ר' איכו השתא מנעתן מהאי ברכתא כי בה"ט אין הבדל קטן כגדול אפילו ת"ח שוים וממנו נלמד כמה גבוה מעלת ת"ח וכמה תועלת נמשכים ממנו ובעו"ה כמה טובה חסרנו בהעדרן וה"ז כחבה"מ כי נסתלק השפעת ברכה וקבלת פני שכינה:
<b>ואמרו</b> בגמרא דר"ה חייב אדם לקבל פני רבו ברגל שנא' מדוע את הולכת אליו לא חודש ושבת היום מכלל דבחודש ושבת איבעיא ליה למיזל וכבר נתקשו בו פתח ברגל ומביא ראי' על חודש ושבת ורגל מאן דכר שמיה אמנם יובן בהנ"ל דקבלת פני ת"ח כקבלת פני שכינה וא"כ בזמן הבית לא היה חיוב לקבל פני רבו ברגל כי היו מקבלים פני שכינה בעולי' לראות בית ה' אבל חודש ושבת דאינם עולים וכבר נודע מ"ש במד' והיה מדי חדש בחדשו ומדי שבת בשבתו ראוים היו ישראל לעלות לרגל כל חודש ושבת אלא שחס עלי' המקום להקל מאתם הטורח אבל לע"ל כעב תעופנה וכו' וא"כ לולי הטורח מהראוי לעלות בחודש ושבת וא"כ לעומת זה עכ"פ יש לקבל פני ת"ח שהוא כעין קבלת פ"ש ואין בו טורח הדרך לכך בשונמית שהי' בזמן הבית לא הזכיר מועד וחג כי אם חודש ושבת דשם ה"ל למיזל ממדות חסידות ולכך ר' יצחק דאיירי בזמן הזה אמר חייב לקבל פני רבו ברגל כי ברגל חייב מהתורה לעלות לראות לפני השם בעזרה א"כ עכשיו החיוב ברגל לקבל תמורתו פני תלמיד חכם ולכך לא הזכיר חודש ושבת כי זהו אינו מן החיוב כי לא נזכר בתורה ואינו רק מדות חסידות הואיל ויהיה לע"ל אבל חיוב ליכא רק ברגל בזמן הזה בעו"ה וא"ש ודוק כי הם דברים ברורים אמתים מכל זה יש לנו להספיד ולהתאונן למאוד על העדר צדיקי' וסילוק שכינה בעו"ה ובאמת עיקר הספד הוא לעורר בתשובה ולמשוך מעבירות שבידינו וזהו שע"י שאנו רואים צדיקים מחי' ואנו בעו"ה עניים ודלים אין לנו מגין לקום בפרץ וזהו כי יראה חכמים ימותו שיתן על לב ויומת יצה"ר בקרבם כמאמר דוד לבי חלל בקרבי ולסור מרע ולעשות טוב והנה סור מרע יהיה בחרטה גמורה ובכי ואנחה וישים אל לבו כמה גרמות שהיה בעו"ה לסיבת מיתת צדיקים ואיך לא יוריד כנחל דמעה בזכרו כי היה בידו ע"י מע"ט ליתן חיים לצדיקים האלה ובעונו ספו תמו ויהיה תשובה בתכלית השלימות אבל אהובי בניי ואחיי כבר אמרתי לכ' זה כמה פעמי' כי לחדול הרע צריך הכנה קלה והוא טובה עד מאוד כמו הרופאים שנותנים לאדם לאכול כל יום בתמי' בבוקר וערב משקל איזה גרעין מסמים ומרקחת לחיך וזה טוב לו יותר משימתין עד שיחלה ואח"כ ישתה רפואות לרוב שהם כחרבות לגוף מבלבלים הטבע וכן מי שבשם ישראל יכונה מחיוב עליו לקרות בכל יום ערב ובוקר איזה דפין מספרי מוסר אשר הם ת"ל רבים בדפוס ומהקדוש לה' ס' של"ה אבל יקרא בו מ"ש בתוכחת מוסר ולא מ"ש בדרשות ויתר הכרע' בפוסקים בענין ברכות כנודע מגדולת ספרו שהוא מקיף בכל הדברים וכלל גדול בתורה כי זהו יוצא מגדר התוכח' אבל יקרא מ"ש בענין תוכחה בשער אותיות וכדומה וכן חובה כאשר עשיתי זה אשתקד ובלי נדר עוד לעשות בזמן הזה ללמוד עם תלמידים בחורים וב"ב טרם פתחו ללמוד עמם שיעור בגמ' או פוסק ללמוד עמם דף א' משל"ה למען ידעו כי לא המדרש עיקר אלא המעשה ולא יהיו בעו"ה בחורי' נעדרי' מירא' והולכים אחר הבל עולם כמאמר יצ"הר שמח בחור בילדותך וילכו אל הנערה למען חל השם קדוש ישראל חלילה לנו מעון הזה והאיש אשר אלה לו לומד יום ביומו בספרים הנ"ל אזי יבחין כמה חטא לנפש וכמה רעות שעשה ויהיה חרד לדבר השם בסור מרע ועשה טוב בבקשה מכם כי מובטחני בכם אלו בא פה בצל קורתם הגאון מו' ברוך או הגאון מו' אברהם פ"ב זצלה"ה כמה כבוד שעשיתם להם ברב הוצאות בכל מיני פירות ומגדים ויין ישן מפני חדש תוציאו והנה עתה באו אלו שנים הנה לשמוע קול הספד כאמרם דהתם קאימנא ראוי לכבד אותם בכל מיני כבודים ומנות שבעולם ומה יחשב נגד קבלת מדה טובה אחת על עצמינו ומכ"ש בשום ללבינו לעזוב רשע ולילך מכאן והלאה בדרך הישר לפני ה' זהו כבוד האמיתי וזהו תכלית ההספד ואמרו בב"ק י"ז וכבוד עשה לו במותו זה חזקיה מלך יהודה שיצאו לפניו ל"ז אלף חלוצי כתף אר"י והלא לאחאב עשו כן ג"כ אלא שהניחו ס"ת על מטתו ואמרו קיים זה מ"ש בזה וי"ל מה ענין חזקיה לאחאב ולמה פי' דס"ת הניחו לו ולא פי' שהכבוד היה שהושיבו ישיבה על קברו כמ"ש מהרש"א וגם יש להבין בפסוק מה קמ"ל דעשו לחזקיה כבוד למי ראוי וראוי יותר כבוד ויקר כי אם למלך חזקיה מלך יהודה מזרע דוד וצדיק וחסיד וה' חפץ ביקרו שעשה לו נס משנה סדרי מהלך שמש עד ששלחו ממרחקים לדרוש המופת בארץ א"כ פשיטא דעשו לו כבוד אבל אמרו כל המכבד התורה גופו מכובד על הבריות ורמזו בגופו כי רבים מכנפי ארץ דהיינו עשירים פני העם אשר להם יד ושם להרע ולהטיב להם כל הכבוד כל רואי אותם ישתחוו אפים ארצה יותר מלאלף בעלי תורה אבל במותם אשר נסע רוחם ואין כאן אלא גוף אין כאן משגיח ומותרם מן הבהמה אין ולקברות יובלו מבלי משגיח אבל במות הצדיק ומכבד התורה גופם דייקא כאשר פרחה נשמתו מ"מ גופם מכובד וזהו ענין הספד על ת"ח כי גופו מכובד וזהו לכבוד התורה וכבר נודע מ"ש על חזקיה כשהיה רואה ת"ח היה מחבקו ומנשקו ודורשים עליו את יראי ה' יכבד א"כ גופו מכובד להספיד וזהו דייקא וכבוד עשה לו דייקא לגופו ולו דוקא היותו מכבד התורה ולכך שאלו הלא לאחאב עכו"ם עשו כן והוא כי אמרו בפ' חלק דאחאב כיבד התורה למאוד כמבואר שם וא"כ אף גופו היה מכובד ולכך נעשה לו יותר הספד משאר מלכי ישראל הואיל שכיבד התורה למאוד נתכבד גופו. ראו כמה גדול כבוד התורה שאפילו לאחאב עכו"ם לא נתקפח שכרו היה לו כבוד במותו כמו חזקיה ואמרו חז"ל מהספידו של אדם ניכר וכו' ואחאב היה רשע וכבוד התורה היה מגן בעדו ונעשה לו הספד כאדם גדול לכן ראוי לנו מאד להזדהר בכבוד התורה והלא דברי זה מאז ועד עתה מיום שחדלנו לכבד התורה ולומדים כראוי פסקו לומדי תורה ות"ח גדולים כמו שהיו בדורות קדמוניות כי מי ילמוד עשירי' משליכי' התורה אחר גוים ועוסקים בדרך ארץ וכדומה ענין שמהם תצא תורה אין להם משען ומשענה ואין נותן מלחמו לחם זו אשה כי מי משיא בנותיו לת"ח אם לא עני ואביון א"כ תיכף טרוד על המחיה ועל הקלקלה של אדה"ר בזעת אפיך תאכל לחם וע"י כך תפוג התורה וכבר אמרו משל למלך ששולח אחד משריו החשובים למדינות רחוקות לראות אם ינהגו בו כבוד היותו משלחו אחד מהעומדים לפניו וכאשר היה השר ההוא ימים רבים שם ולית מאן דמשגח בי' לחלוק בו כבוד הראוי לא יכול המלך לסבול עוד בזיון השר ההוא החביב בעיניו וצוה אל השר ההוא לשוב לביתו וכן הנמשל הצדיק ות"ח הוא משולח מהקב"ה מלך עולמים והוא חביב לפני ה' ובבואו לארץ חפץ ה' שינהגו בו כבוד וכבר נודע כי בכל יום כרוז קאי לפני ת"ח וצדיק הבו יקרא לדיוקנא דמלכא קדישא וכאשר ה' רואה שאינם מכבדים אותו לא יכול לסבול בזיון התורה ויצו לעלות למקום אשר היה מתחלה וא"כ כל בזיון התורה ולומדיה סיבת מיתת צדיקים ות"ח וזה ענין הספד להגדיל כבוד התורה ולומדיה ובזה יתוקן החטא של בזיון התורה כי בהספד מגודל כבוד התורה כאמרם יקרא דחיי' ושכבי והנה באמת עיקר כבוד למת בהרהור תשובה כי נודע דמיתת צדיקים מכפרת והוא לקרבן כפרה ואין קרבן בלי וידוי ועזיבת חטא כי לולי כן זבח רשעים תועבה שנאמר והתוודו את חטאתם ולכך במיתת צדיקים צריך וידוי פה ועזיבת חטאים בחרטה גמורה וחלוטה ואז יכופר עון בית יעקב בזה יובנו דברי הגמרא ר"ה דף ג' וישמע הכנעני מלך ערד מה שמועה שמע ובא שמע שמת אהרן ונסתלקו ענני כבוד והק' תו' הא כתיב כי בא דרך האחרי' ונראה ליישב דיש עוד להבין במ"ש דהי' עמלק ושינה עצמו לבא בדמות כנען למה שינה עצמו דוקא בדמות כנען ולא בדמות שאר אומות מכל ע' אומות אבל יובן כי מבואר במדרש ויבואו עד גורן האטד ראוי היה הכנעני להדיש כאטד אלא בזכות שהספידו ליעקב הגין עליהם והנה כאן כתב במיתת אהרן ויבכו אותו כל בית ישראל שלשים יום וישמע עמלק וא"כ יש לישראל בטחון שזכות הספד לצדיק יעמוד להם ויגן בעדם וכבר נודע כי כל עסקי מלחמה הוא חוזק לבב ובטוח בהצלחה עד שאמרו תחלת ניסה נפילה כי גורם המסת לבב ולכך עמלק חשש שיהי' לישראל חוזק לבב כי יבטחו בזכות הספידם לצדיק ולכך נתחכם להלביש עצמו כמו הכנענים והם יש להם ג"כ זכות הספד שהספידו ליעקב ואם כן לא יבטיחו ישראל כלל בזכות הספד ובזה יובן דברי הגמרא כי אמרו חז"ל ועיין ברש"י בחומש שנא' שבא עמלק בשמעו כי באו ישראל דרך האתרים הוא כי חשב שיבואו דרך המרגלים תרי ארץ וחטא מרגלים יגרום להם שיפלו לפניו אך כבר נודע כי מיתת צדיקים והספדם מכפר כמזבח כפרה וא"כ אף שחטאו במרגלים כבר סר עונם וחטאתם תכופר אבל יש הבדל בין הספד להספד אם חכם מת ואין להחיים תועלת נרגש ממנו בזה העולם רק ההספד והבכי היא בעבור העדר השלימות האמיתי וענין עה"ב בזו רב שכר המספידים כי כל צערם הוא בשביל העדר שלמות האמיתי ונצחיים ואף שכרם מדה כ"מ להיות להם שלימות אמיתי ונצחיי אבל אם ע"י צדיק תועלת נרגש בזה עולם והם מספידים אותו א"כ אין כ"כ שכר להספד כי בעבור העדר התועלת זמנים הם מספידים לזה דכך כל אדם בהעדר ממנו חסרון ותועלת זמן יתאבל עד למאוד ושחה לעפר נפש ולזה אמרו מה שמועה שמע ובא ואם כי שמע כי באו דרך האתרים הוא חטא מרגלים הלא כבר נקדם רפואה למכה כי בכו על אהרן ל' יום ונכפר להם כל החטא וע"ז אמר שמע שמת אהרן ונסתלקו ענני הכבוד אם כן ההספד היה לתועלת הזמנים כי עתה יפגעו בם כל מלכי או"ה כי אין להם מגין מעמוד ענן וכהנה יותר התועלת הנרגשים שאבדה בסליקותו ע"ע וע"ז סופדים ובוכים ולא להעדר צדיק שלימות הנצחי וא"כ לא יכופר עונם ולכך באו להלחם להם וא"ש. ראו כמה גדול כח של הספד אם הוא בלי פניה שהרי לכנענים עמדה זכות הספד יעקב ע"ה כי באמת הקב"ה חפץ ביקר צדיק ולכך חובה לבכות על הספד למאוד כמו בעזיבת חטא ביה"כ יום מחילה וסליחה ובאמת כבר אמרנו כי בעו"ה אבדן רבות בהעדר צדיקים ושלימות כאלה וראוי לתפוס באמונת אבותינו ונפרש הקינה שקונן דוד על שאול ובנו יהונתן כאשר נאמר ויקונן דוד על שאול ויהונתן בנו והוא לא קונן היותו מלך רק להיותו שאול בחיר ה' וצדיק כאמרם בן שנה שאול במלכו מה בן שנה נקי מחטא וכן יהונתן כולם צדיקים ע"ז קונן ולא על היותם נסיכי אדם כי אין שלטון ביום המות ולכך נאמר בגמ' דמ"ק כ"ה כי ר"א שאיל לספדנא ההוא יומא מאי אמרת א"ל אם בארזים נפלה שלהבת מה יעשו אזובי קיר לויתן העלה בחכה מה יעשו דגי הים ויש לפרש מה השאלה מה יאמר יספיד עליו ויקונן כראוי והאי ספדנא שכפל הדברים ארזים ודגים עם לויתן כפילה זה מה טיבו אבל נראה דאמרו מימות רבי עד ר"א לא היה תורה וגדולה במקום אחד ואם כן אצל ר"א היה תורה וגדולה במקום א' וא"כ שאל ר"א האי יומא מאי אמרת אם תספיד על העדר התורה או על העדר הגדולה והספדנא השיבו שעל שניהם יספיד מול הגדולה אם בארזים וכו' שהוא תואר הגדולה כמ"ש אשר כגבוה ארזים גובהו כו' ועל התורה יאמר אם לויתן העלה כו' כי מבואר במס' אבות דר"נ שת"ח נמשלו לדגים שבים ואמר על ראש חכמי' שהוא תואר בתואר לויתן ולכך אמר העלה בחכה כי כבר אמרו בדוד המלך וכן ברב"נ כד היותם עוסקים בתורה א"א למ"ה ליטול נשמתם רק היה עושה תחבולה באיזה רעש להשתיקו מתורה ואז שלט בהם לכך אמר העלה בחכה שהוא חכה לתוך פיו שלא יכול לדבר ד"ת ואז יכול מ"ה לשלוט כנ"ל לכך דוד בחר להספידו על העדר התורה והשלימות ולא על הנגידות ונסיכות כלל לכך אמר על שאול שהיה צדיק ועוסק בתורה ובמדע ואמר ללמד בני יהודה קשת הלא כתובה על ספר הישר להבין זה יש בו פירושים שונים ועיקר כי בהעדר צדיקים ות"ח העדרם נזק לבחורים וילדים שיכולים ללמוד מהם והמשילו פלפול התורה לחיצים ואבני בליסטראות כמ"ש כחצים ביד גבור כן בני הנעורים ובזוהר המשיל בזה הרבה לפלפול התורה ואמר ללמד בני יהודה פלפול התורה כחצים ביד הנעורים ולכך נאמר בקינות איכות זקנים משער שבתו בחורים מנגינתם כי כבר אמרו בסוטה ל"ה הואיל ודוד אמר זמירות היו לי חקיך נענש שטעה בדבר מקרא שנא' ולבני קהת לא נתן עגלות והוא הרכיב ארון על עגלה חדשה והקשו המחברים הא אמרו כל הקורא בלי נעימה ושונה בלי זמרה עליו הכתוב אומר ואני נתתי חוקים לא טובים ותי' כי בבהמ"ד יש לשנות בזמרה כדי להנעי' א' לחבירו אבל בבית יש לשנות בלי זמרה כדי שלא יהי' נראה כמזמר שירי עכו"ם ח"ו ודוד אמר זמירות היו לי חוקיך בבית מגורי דייקא וע"ז נענש ובזה יובן כי בבה"מ יש להנעים המשנ' אבל לא בבית וא"כ כשנתבטל בעו"ה בית הועד אף הנעימ' מן המשנה בטל וזה אמרו זקנים משער שבתו דבטלו חכמי ועד יושבי בשער הלכה א"כ בחורים מנגינתם דבטלו לימוד בשיר ובטלו המנגני' בלומדי תורה אמנם להבין מה זה מדה כ"מ בשביל שאמר זמירות היו לי חוקיך יהי' לו טעות בהרכבת הארון על עגלה נראה דכבר כתבו מחברי' טעות דדוד כי הי' חשב הא דכתב בכתף ישאו היינו במדבר אבל לא לדורות אבל בספרי דרש עבודת הקודש עליהם בכתף אין לי במדבר לדורות מנין ת"ל ישאו לדורות אמנם בגמ' דעירובין דרש על ישאו אין ישאו אלא ל' שירה ופי' המפרשי' כי כשהיו נושאים ארון ברית ה' היו מזמרים ואפי' הפרות שהיו מוליכים הארון כתיב בהו וישרנה הפרות ומזה למד דוד דאמר זמירות היה לי חוקיך כי הארון היה נושא בזמירות דכתיב ישאו לשון שירה והוא כי התורה נקנה בשיר כדכתיב ועתה כתבו לכם את השירה הזאת ומפרשים דקאי על התורה ובזה יובן כי הוא קרא לתורה זמירות והיינו דפירש ישאו לשון שירה וא"כ לא היה למוד דנוהג לדורות דדרש ישאו ללשון שירה ולכך נכשל בדבר שאפי' תנוקות יודעים כי באמת נוהג והפסוק ישאו קאי אף לדורות כנ"ל וא"ש ראו רבותיי וחכמיי איך אל יפרוש אדם עצמו מבה"מ אפי' רגע א' ועל בינתו אל ישען לומר העשרתי מצאתי און לי בתורה א"צ לחבר ורב כי מי לנו גדול ממשיח אלהי יעקב המלך דוד טעה בפשט הפסוק ואלו שאל בבה"מ ודאי סנהדרין באותו זמן היו פורשים לו כהלכה ולכן בעו"ה גבה רוח איש הוא המביא לאדם לכל התקלות ומכשולים והיא המפרעת אדם מעבודת השם והיא המרשל אהבה וריעות והתדבקות חבורה ובאמת ראוי לכל אדם להתחבר עם כל יראי ה' ולומדי תורה ולהיות עמו נפש אחת כי זהו רצון אלהים לכך חובה עלינו להוריד דמעות על אדם כשר ולהתאבל במות ישרים להורות כי משתתף עמם בצרה וזהו מאמר דוד למנצח על השמינית הושיעה ה' כי גמר חסיד כו' כי כאשר החל להתאונן ולזעוק מרה על העדר ת"ח ושיתוף עמם בצרה אמר על השמינית כי כבר אמרנו במ"ש בגמ' דסוטה ד"ה ת"ח צריך להיות בי' שמיני שבשמינית הפי' אמיתי כך במזמור אשרי תמימי דרך אמר תמניא אפי ואות החי"ת היא השמינית בי' ובחי"ת יש ג"כ שמונה חית"ן ואחד מהן הוא חבר אני לכל אשר יראוך וזה המדה שצריך להיות בת"ח שיהיה חבר לכל יראי ה' וחושבי שמו ולא יחשוב מה לי ולו אני גדול הדור ומנהיג אין כבודי להשתתף עם שפל אנשים אהיה נחבא אל הכלים במה יחשב כי אין גאוה לפני מקום וה' אוהב נדכאים והם פמליא שלו ולכך כאשר שיתף דוד עצמו עם החסידים שהם לרוב שפלים ונבזים וכל רואים ילעיגו עליהם אמר למנצח על השמינית רמז על השמינית הנ"ל שהוא חבר אני לכל אשר יראוך וכן הצדיקי' מתחברים תמיד עם אנשי דורם ולא זו בחיים אף כי במותם תמיד אהבתם לא פסקה מאנשי דורם להיו' להם למגן ולמליץ יושר וכדומה ובזה יובן גמרא דכתובות דף ק"ד מאן דאמר נח נפשיה דרבי ידקר בקרב וכי נח נפשיה אהדר בר קפרא קרעיה לאחוריו ובכי א"ל נח נפשיה דרבי א"ל אתם קאמירתו ויש להבין מ"ש כל האומר נח נפשיה דרבי ידקר בחרב למה מי גבר יחיה ולא יראה מות וגם ב"ק שבקש להגיד להם ברמז דנח נפשיה למה אהדר קרעי' וכו' וכי לאחריו יביטו הוי ליה להניח הקרעים לפניו וירגישו במיתת רבי מבלי הגיד להם דבר אבל נאמר כי צדיק נפשו קשורה בנפשות הדור ולכן כתב האר"י ז"ל בעובדא דרב פרידא בעירובין דנפקא בת קול דיזכו דרא לעולם הבא כי מה שייכות לדור במעשיו הטובים וכתב כי נשמת הצדיק עם נשמת דורו הם קשורים ודבקים בשורש אחד ולכך בפועל הטוב שלו גם להם ייטב ה' היותם קשורים בו ולכך אף כי מת הצדיק מ"מ נפשו קשור למטה בגוף ואינו עולה בהחלט להיות קשור עם נפשות דורו אשר עודנו בחיים ולכך אמרו בר' כל בי' שמשא הוי אתי לביתיה כי נפשו שכן למטה בגופו ונח לו לשוב לביתו וזהו תמיד כל זמן חיי הדור ההיא כי אז נפשם קשורה בנפשו אבל כאשר יעברו הדור ההיא נפסק הקשר ונפשו עולה למעלה בצרור החיים ולא ישוב עוד למטה הולך ולא ישוב כי אין לו חיבור ודיבוק עם דור שלאחריו ולכך יעקב אבינו הוא בדורו תמיד לא זז נפשו מגופו לדבק עם נפשות החיים ובחבורתם נרפא לנו היות לנו למגן לכך אמרו יעקב אבינו לא מת ואמרו מה זרעו בחיים אף יעקב בחיים להתקשר עמם וזהו מאמרם כי כל האומר נח נפשיה דרבי נפש"ו דייקא ידקר בחרב כי ידעו שגר רבי עם בני דורו עד שבטחו כי לא יסתלק הנפש בהחלט רק ישכון בתוך הגוף כנ"ל והנה ב"ק ביקש לעורר הספד ויגון ואנחה על העדר רבי קרע ואהדר קרעי' לאחורי' להורות כי באמת בדור הזה אין כ"כ נרגש העדר רבי כי עדיין נפשו דבוק בנו ושוכן בגופו ובקבר אבל דורות הבאים אחרינו הם ירגישו בחסרון רבי ולהם יחשיך היום ובא השמש המאיר כי אתם אין לרבי התקשרות ושייכות ויסולק נפשו למעלה מעלה למנוח' והם ישארו לאנחה ולכך שם הקרע לאחוריו להורות על דורות הבאים אחריו וכן תמיד ולכן צווח דוד על בני יהוד' הן הדור הבאים אחריו כי להם יותר העדר מלנו ולכך אנו חייבים להוריד כנחל דמעה על איבוד אדם כשר אבל הדמעות שאנו מורידין על אדם כשר צריך מתחלה להיות בתשובה ועזיבת חטא לרחוץ מצואה וגלולים שבידו דאל"כ דהוא מלא עבירות הוא דמעות מלא צואה בתכליתם רע לכן צריך לסגל חשובה וחרטה בפרטות על אבוד צדיקים גדולים שהיו לנו לחומה והשפיעו לנו תמיד:
<b>והנה</b> נשוב להנ"ל כי קונן דוד על שאול ועל יהונתן בנו והוא כבר החלנו לעיל במ"ש הכתוב בחזקיהו שעשו לו כבוד מקמ"ל ולמה הניחו ס"ת והוא דרש"י פירש בשם המדר' דלכך לא נזכר מיתת רבקה שהוציאו מטתה בלילה בחשאי לב יאמרו ארורה האם שגדלה לעשו הרשע והקשו המפרשים דא"כ במת יצחק נמי ותירץ דבן כסיל תוגת אמו כי תלי' רשעת הבן בסוגי' האם כמ"ש מהרש"א ביומא שאלו לאם בן קמחי במה זכית וכו' שלא שאלו לאביו כי הכל תלוי באם אך זהו בכל אדם אבל חזקי' דלא נסיב אשה משום דידע דנפיק מיניה מנשה וכאשר דיבר לו ישעיה ליסב אשה נסיב בת ישעיה דאולי ע"י יבוטל הגזרה הרי דלא היה בסיבת האם כי חזו דנפיק מיניה ואדרבה חשב ע"י האם יבוטל א"כ יש כאן סברא מבלי לקוברו ביום ופומבי' כ"א בלילה בחשאי ולכך אמר הכתוב דלא כן הוא וכבוד עשו לו במותו ויצאו לפניו רבים מישראל וכו' רק באמת למה מה נשתנו זה מאמנו רבקה ואמרו כי אדרבה הוא בראותו כי נפיק מיניה רשע לא ביקש להוליד רק ע"י הנביא הוכרח לקיים מה דפקדו ה' לקיים מצות פו"ר והוא כדי לקיים פו"ר שם נפשו בכפו אף כי יהיה לו רשע מ"מ לא נמנע ליקח אשה וא"כ לא שייך ארור שזה ילד דהא באמת לא ביקש להוליד רק עשה כדי לקיים מצות פו"ר כמאמר הנביא ואדרבה שבחו יותר דראה דיהיה לו רשע מ"מ לא שת לבו אפס לקיים מצות ה' מה שצוה ה' וזהו מאמרם שהניחו ס"ת על קברו לומר דקיים זה מ"ש בזה נשא אשה כדי לקיים מ"ש בס"ת זה אף שהיה לבו נוקפו כי חזא דנפק מיניה רשע אעפ"כ לא שת לבו רק לקיים כנ"ל וא"כ יש יקר וכבוד בזה ולא גנאי ח"ו ומזה הטעם י"ל ג"כ ביצחק מ"ש המפרשים הנ"ל כי על יצחק אפשר לומר דהוצרך להוליד לקיים פו"ר משא"כ אשה דאינה מצווה על פו"ר ולכך אמרו דהניחו ס"ת על קברו לכבודו ולא שהושיבו ישיבה על קברו כקו' מהרש"א דעיקר הרבותא הכבוד במותו שלא הוציאו מטתו בלילה כנ"ל ברבקה אבל בישיבת ישיבה הוא לאחר קבורה וזה אין רבותא עיקר רבותא במותו כנ"ל ודוק ולכך אם צדיק הוליד רשע קשה לספוד עליו לבל יאמרו כנ"ל ברבקה אבל בהוליד צדיק כמותו אז יש לעורר הבכי והספד לכך אומר על שאול ויהונתן בנו שהיו צדיקים גמורים וראוי לקונן מבלי פוגת:
<b>והנה</b> אמרו בגמ' דכתובות פרק המדיר כשמת ריב"ל שאל ליה רשב"י נראה קשת בימיך א"ל הן א"ל א"כ לאו את בר לוואי וקאמר הגמ' ולא היא רק דלא אחזוקי טיבותא לנפשו אמר כן ותמהו רבים בעלמא דקשוט איך נאמר דובר שקרים לא יכון לנגד עיניו אבל הענין כבר תמהו כל בעלי טבעים על זכירת ברית הנאמר בקשת כי הוא דבר מטבע כאשר תזרח השמש מול עבים עכורים מלאים קטורי מים כאשר הנסיון מורה בשומך נגד קוי השמש צלוחית מלא מים אבל בזוהר יש כי יש תרי קשת משונים בגוונים אחד הוא טבעי אבל מה שיש בו מראה תכלת לגמרי הוא הקשת הנרצה להזכרת ברית כי תכלת מלשון כליה ר"ל תכלת מורה כי נתחייבו ח"ו כליון ויש להם תכלית טוב בזכירת ברית לכך רשב"י ששאלו נראה קשת בימיך כוונתו על קשת ממין השני שהוא אינו טבעי כלל כנ"ל ורשב"ל השיב סתם נראה היינו כוונתו לקשת הטבע והא דלא אמר ליה בפירוש שהקשת זה ראה היינו דלא לאחזוקי טיבותא לנפשיה אבל מ"מ לא כזב מילתא כי באמת נראה קשת הטבעי והנה לפ"ז צריך לימוד והבחנה להבחין בין ראיית קשת אם הוא טבעי או קשת הזכרת ברית כי אז יש לנו לעורר בתשובה כי לכך בא האות לחזור בתשובה ולחדול מרע ואלהים עשהו שייראו מלפניו והנה כל זמן דצדיק בעולם ודאי לא נראה קשת רק ממין הטבע וא"צ לימוד והבחנה וזהו מאמר דוד כ"ז ששאול ויהונתן צדיקי עולם קיימים ודאי לא נראה קשת ממין השני וא"צ לימוד להבין בין קשת לקשת אבל במותם א"כ צריך לימוד ללמד בני יהודה קשת להבחין בין קשת לקשת וזהו אמרו הלא כתובה על ספר הישר שפירושה ס' בראשית ששם נאמר את קשתי נתתי בענן ע"כ אין כוונה על קשת הטבעי לכך ילמדו להבחין למען דעת לשוב בתשובה וא"ש והנה אחיי ורעיי למדו בקשת בהעדר הצדיקים יסודי עולם אשר היו לנו לחומה אוי לנו כי אבדה רוח אפינו אשר אמרנו בצלו נחיה בגולה ומה נלמוד מענין קשת שמירת ברית קודש יורה כחץ למטרה ודאי למאן דפוגם בברית קודש אין צ"ל לאותן שפוגם חס ושלום בבת אל נכר אלא אף בפנויה נדה ואצ"ל א"א אוי לו טוב לו שנהפך שלייתו על פניו למה מרחם יצא למרוד פני קונו ולגרום רעה לכל העולם כי מפריד קשת של מעלה וגורם קללה גם נערים חתן וכלה וכל המתעללים בנער' מקדשים ומטהרי' אל הגנות ברחוב וכדומה עוסקי' עמם בשיחה בפרט בבית משתאות ועת הטיבו נגן בכנור כי יקשה עצמם לדעת ויוציא בחומם זרע לבטלה וכהנה יתר התועבות היחת' איש גחלים בחיקו ולא יכוה ודאי אש עד שאול תאכל וכבר דרשתי פעמים רבות ות"ל פה קהלתי נעשה גדר לבל ילך חתן אל הכל' כ"א פ"א בחדש ואז לא יעכב יותר עד שעה י' אשרי להם והנני מתר' בכם שמרו אותו כאלו יש בו סכנות נפשות העובד אותו כי העבודה שיש בו סכנה עצומה ממש כל באיה מגיע ירכתי שאול אוי לי אמי כי ילדתני על פרצת הדור בברית הנני מתרה בכם השמרו לכם ונקתי מאלתי שבועה מהר סיני להוכיח עמיתי כי נחר גרוני בקראי והנה יש עוד פי' להא דאמר ללמד בני יהודה קשת כפשוטה של מקרא שמורה על קשת מלחמה והוא כי שני מיני כלי זיין יש קשת וחרב וישמעאל ירש בברכתו מאברהם רובה קשת ויצחק שהיה ממלא מקום אברהם ביקש להוריש לעשו גם כן מלחמת קשת ולכך א"ל שא נא תליך וקשתך ואלו היה עשו זוכה לברכות היה ברכתו גם כן קשת אבל יעקב הקדימו ולא האציל לו רק חרב ולכך לא בירך לו רק על חרבך תחיה כי חרב נשאר לו ולא קשת אבל קשת לישמעאל נשאר לכך נשא עשו מחלת בת ישמעאל כדי שיהי' שניהם לו והנ' אמרו אין זרעו של עשו נופל רק ביד זרעו של רחל והוא כאשר אמרתי כמה פעמים כי כל זכות בני עשו הוא מן תמנע שהית' בת מלך ונעשה פלגש לעשו ולא הקפיד' על כבודה רק להיות בבית אברהם ויצחק ואין הקב"ה מקפח שכר כל בריה לכך יצא ממנה ראשית גוים עמלק ואחרי' הנה רחל עשתה יותר שהית' עקרת הבית ומחלה על כבודה ונעשה פלגש והניח' לאחותה לאה להיות גבירה לכך זרעה של רחל כובשים לעשו אמנם נצחון שאר אומות ביד יהודה כי ירש מיעקב וביחוד קשת כמבואר במדרש כי ישמעאל ירה קשת ביצחק לבל יירש אביו אבל יהוד' אמר מה בצע וכו' וכן יהודה תמיד ראש הלוחמים וזהו מאמר דוד עד עתה שהי' שאול ובניו קיימים מזרע רחל להם החרב כי הם בכחם ירשו לעשו והיו לוחמים בחרב אבל עכשיו שמת שאול ואין לבני יהודה ממשלה בחרב כי זהו סכסיסו של עשו רק קשת כמ"ש ידך בעורף וכו' כי ליהודה נתן הקשת ולא החרב לכך אמר ללמד בני יהודה קשת הלא כתובה על ספר הישר ידך וכו' ואמר הצבי ישראל על במותך חלל איך נפלו גבורים וכו' כי מדרך הנימוס ונהוג במנהגי עם שכיח כאיש אחד כאשר ירבה עליו העומס והטורח הצבור יכעיסנו ויקוצו ברב טורח וזהו מטבעי אנושי אבל באמת חטא גדול הוא למנהיג שמחוייב לישא כצאן עלות ינהל מבלי לבעט בטורח ועומס ויותר שעליו הטורח יותר עליו החיוב להתנהג בנעימות בלי שום כעס אוי לי על שברי כי לפעמים גם אני בזה המכשול אשר אני כועס כאשר ירבה הטורח מבני אדם ולא כן היושר וכבר כתב הרמב"ם בס' המורה כי עיקר חטא משה רבינו ע"ה היה בסלע שדבר עם העם בכעס שמעו נא המורים היה לו לדבר בנחת וזה אצל ראש העדה לחטאת גדול ומרי ואם היה שאול מתנהג כן אין לתמה היותו נענש אבל באמת שאול היה בנחת מתנהג עם כל העם עד שלא היה בו מדת כעס כלל וכבר נודע כי צבי אין לו מרה כלל וזהו הצבי ישראל אתה ראש ישראל נדמה לצבי שלא היה מרה בו כלל וא"כ אין להאשימו בעבור שכעס על ישראל וזה פי' ג"כ ברח דודי ודמה לך לצבי דהיינו דאל יכעוס עלינו כלל ואמרו במדרש כתיב עיני ה' אל יראיו וכתיב עין ה' אל יראיו כאן בעושין רצונו כאן באע"ר והכונה כי ידיעה כי עין א' כינוי למה"ד ועין א' למה"ר ולכך בעושין רצונו משגיח בב' עינים כי אף למה"ד הם הגונים אבל כשאע"ר ואין יכולים לסבול מדה"ד הוא משגיח רק בעין א' והוא בעין של רחמים וידוע שצבי כשהוא ישן מביט בעין אחד לכך אמר ברח דודי ודמה לך לצבי היינו שתביט רק בעין א' והוא של רחמים וזהו הצבי ישראל שהי' מתנהג עם ישראל במדת הרחמים ולא במדת הדין כלל וכלל ולכך אמר בסנהדרין עיניך יונים פירש"י סנהדרין שנמשלו ליונים וזהו הטעם כי מלבד מה שאמרתי כי חכמי ישראל היו שותים תמיד מים חיים של תורה ולא מקיאים דהיינו שלא נשכח דבר מאתם כאמרם בור סיד שאינו מאבד טיפה וידוע במשניות מס' פרה כל עופות שותים ומקיאים חוץ מיונה לכך נקראים עיניך יונים אף גם הטעם כמ"ש בהנ"ל כי הם מתנהגים שלא בכעס כלל ולא היה להם מרה כיונה שאין להם מרה כלל אשרי אדם שינצל מכעס כי כעס בחיק כסילים ובעו"ה מדה זו גורם רעה לאדם בזה ובבא והעידו לי על הגאון ז"ל דק"ק פירדא שהי' מרחיק מאוד מכעס כל ימיו וביותר הייתי מכיר בהחסיד ר"א פ"ב ז"ל שלא היה בו מדה זו כלל ולא ראיתיו כועס כ"י והי' סובל טורח כל עיר פראג ממש בלי פרס כלל ואדרבה היה נושא בעול והי' שכמו נוטה לעול אחינו ובצרתם היה לו צער והי' כל נאנח ונעזב ומבקש לחם יבא אליו ובעצתו ינהגם בנפשו ומאודו וקבלם בפנים שוחקות ויפות ולא היה כמוהו ממש מימות ראשונים בחי נפשי ולכך ראוי לקונן באבל יחיד כי הוא היה ממש יחיד בדור ואין כמוהו בעולם חסיד וירא חטא כמוהו ומי יתנני ראשי מים ועיני מקור דמעה ואבכה כי בדברים רבים העמידני על אמת ויושר ואני חייב בכבודו כראוי והנ' עוד מכשול מצוי בפרנסי הדור והוא כאשר יהי' בתכלית הרוממות ויכבדוהו זקני עם ובין נגידים יושיבהו דעתם זחו עליהם ויתגאו למאוד וזהו הוא עון פלילי כנזכר בפרקי אבות דר"נ נשאל ר"י לר"ג על מה נחתם גזר דין לדיין כעוברי עבירות חמורות והשיב כאשר דרש ברבים והעם הפליגו בשבחו ועוצם חכמתו זחה דעתו עליו ולכך חרוץ דינו להרוג וזה בעו"ה מכשול מצוי לכל עם קטן וגדול כאשר ידרוש או יעשה שום דבר לתקוע להתפלל והעם יפליגו בשבחו ותיכף יגביה דעתו ויאמר מי כמוני וכהנ' מהתרוממות בנפשו ודעתו ובאמת הוא מהמרי גדול כי הלא ראוי להחזיק טובה לה' אשר חננו בזה והבדילו משאר בני אדם ובפרטות אם יתגאה איש בלימודו וחכמתו הלא אם ילמוד אלף אלפים שנה לא יבין תכליתו של קוצי של יו"ד הכתוב ולא ידע סיבת טעם טבעי מחקרי על בוריה ואיך יעמוד איש מעותד אל הטעות והשגיאות אין רגע בלי מכשול להתגא' ולהמרות פי קונו כי אין דבר מתועב לפני ה' מגאוה ודוחק רגלי שכינה ואם היה שאול המלך מתנהג כן לא הי' כ"כ מהתימא על אשר קרהו ההריג' כאשר קרה להרוגי מלכות כנ"ל אבל באמת שאול לא הי' לו כך טבע זו אדרבה יותר שהי' עולה לגדולה היה לבו חלל בקרבו ונשבר ונבזה ונמס רוח בזכרו כי הוא אדם עומד למקרה זמן ופגעיו ולא לעולם חוסן וזהו מאמרו על במותיך חלל הרצון כשהי' מגיע לתכלית הגבהת ורוממות היה לבו חלל בקרבו וא"כ שפיר קשה איך נפלו גבורים לכך אמר אל תגידו בגת כו' אין הכונ' לבל יאמרו הריגת שאול בעו"ה כולם ידעו והלא לקחו גוית שאול והביאו אותו להיכל פסילי אלהיהם אבל כבר אמרו מפני רעה נאסף הצדיק כדי שלא יראה הרע' נאסף אמנם לפעמים מת בחטאו וע"ז אמר דוד אל תגידו בגת ואל תבשרו בחוצות אשקלון כמאמרי הנ"ל אשר דברתי כי שאול ויהונתן היו חפים מפשע ומנוקי' מעון כי בהשמע' זאת ושפטו כי מיתתם הי' לבל יראו ברעה אשר ימצא ח"ו לישראל וישמחו ויעלזו ולכך אל תגידו זאת למען יחשבו כי בעונם מתו ומזה נלמד כמה יש לנו להרבות בתשובה ותפלה וצדקה ומע"ט בהעדר צדיקים כאלה אנשים הללו שלימים היו מבלי דופי ושמצה ובעו"ה מפני הרע' נאסף הצדיק ועלינו להתפלל שיהי' מיתתם לכפרה לבל יגיעו ימי רעה ח"ו התקוששו וקשו להסיר מאתכם כל דבר רע כי מיתת צדיקים משמים כמתרה וצווח ואומר שובו בנים שובבים כי הנני לוקח מחמד עיניכם והעיקר כאשר אמרתי מאן גבר בעי חיי יתמיד יום ביומו בספר תוכחת מוסר ואותן האנשים הלומדים בחבורה ספר של"ה לא יקראו אותו כסדר כי רוב פלפול וקבלה ודרוש והעיקר ללמוד בתוכו בשער אותיות ודברי מוסר שלו אשרי תמימי דרך ההולכים באורחותיו מה נעמ' כי מפה קדוש יצאו וכהנ' שאר ס' מוסר ואפי' נשים ובתולות חובה עליהם לקרות בכל יום מספרי מוסר הנדפסים בלשון אשכנז לב טוב שמחת נפש תם וישר וכדומה ואם תעשו כן מובטח אני שיהיה לבכם נפתחו על שרשי היראה לירא את פני ה' הנורא ולא בקל תחטאו בשאט נפש:
<b>ואמר</b> דוד הרי בגלבוע אל טל ומטר כו' דבר זה כבר אמרתי במקום אחר כי כאשר יהרוג הצדיק אז נפשו מבקש להתדבק בדמו אשר נשפך ואז מעכב שבל יהי צמחים כראוי כי שרשי הקדושה אשר במקום צמחים מתדבקים בנפשו כדרך כל הדברים להתדבק בדומה לו ניר קטן בניר גדול והצמחים שיגדלו במקום ההוא אין בהם ניצוצי' קדוש' קיא צואה בלי מקום ואין נאותין לאכילת ישראל כנאמר לא על הלחם לבדו יחיה כי על כל מוצא פי ה' היינו ניצוצי קדושה אבל במקום הזה אינו כאשר הארכתי בזה בדרוש הקודם לכך אמר הרי בגלבוע וכו' אל טל ומטר עליכם ושדי תרומות כי למה מטר וטל להוליד זרע ופרי הארץ הלא לא יצליח ואין טוב למאכל ישראלי ולכך אמר שדי תרומות נקרא קודש כדכתיב קודש ישראל לה' ראשית תבואתו ועיקר תרומה היא שרשי הקדושה שבתבואה והם ראשית והם המפורשים לכהן אבל כאן שלא יעלה שום קדושה כלל א"כ טוב שלא יעלה זרע ולא יצמיח צמח ולא יופרש תרומה ממנו כי מה לכהן בבה"ק כי הזרע שיוגדל שם משורש רע אין בו חלק טוב ולא נאות לישראל אף כי לכהן לאכול מחלק רע ולחם מגואל פיגול הוא לא ירצה והטעם כי שם נגעל מגן גבורים וכו' מגן שאול בלי משוח בשמן ופי' המפרשים שלא היה נמשח בשמן המשחה ואפשר לומר כי נתן טעם דאין להאשי' לשאול בעבור החיותו אגג כי לא נמשח בשמן המשחה וא"כ אין לו תואר מלך כמאמר חז"ל כי שאול לא היה לו תואר מלך היותו בלתי משוח בשמן משחת קדש וא"כ אין עליו להכרית זרעו של עמלק כי צריך מלך להכריתו כדאמרינן בסנהדרי' כי יד על כס יה וכו' אין כסא אלא מלך וגם תירץ על מיתת נוב עיר הכהנים כי הוא לא היה הורגן רק דואג ואין שליח לדבר עבירה רק אלו היה מלך לא היה דרוש מפורסם כי אך למעט דבר מצוה אפילו יואב ראש לישראל לא דרש אך והרג לעמשא שביטל מצות המלך כמבואר בסנהדרין ומכ"ש שאין להאשים לדואג שהיה שומע בקול שאול המלך להרוג לנוב עיר הכהנים כי לא דרש אך אבל אם אין לשאול דין מלך אזי חטא דואג ומנוצל שאול וזהו אמרו בלי משוח בשמן המשחה ואין לו תואר מלך ועוד נראה במ"ש כי שמן המשחה היה כמו טל קודש כדכתיב כשמן הטוב שיורד על זקן אהרן כטל חרמון וכו' לכך אמרו כי שמן המשחה היה מגדל ומרומם להנמשח בו כמו טל קודש המחיה מתים ולכן אלו נמשח שאול בשמן המשחה היה מגדל זרעים אף בלי טל ומטר ולכך נאמר באסא שקברו בבשמים היה והיינו היותו נמשח בשמן היה מגדל בשמים ולכך אמר בלי משוח בשמן משחת קודש א"כ אין מגדל זרעים כלל ולכך אל טל ומטר עליהם כלל ולכך היה רעב בארץ על שאול שלא נספד כהלכה כי ע"י הספד אנו מעלים נפשו של צדיק למעלה כאמרם אחים הספידא דהתם קאימנא וע"י הספד לא יקום שם כ"א יעלה מעלה מעלה וא"כ שאול שנספד שלא כהלכה היה נפשו למטה ונתדבק בו שרש קדושה ולכך היה רעב בארץ כנ"ל ואמר מדם חללים וכו' והוא כי ידוע דחטא שאול היה כשמעו לקול ישראל אשר חמלו על מיטב הצאן והכרים והמשנים לעמלק ושמנו וטוב השאירו וזהו מחלב גבורים כי עמלקים היו גבורים כנודע וחלבו ומיטב שלהן השאיר ישראל ועוד היה חטא במה שצוה לדואג להמית נוב עיר הכהנים והנה זהו הכל היה בעקימת שפתיו ודיבור פיו אך לא במעש' אבל יהונתן בנו היה נקי מכל וכל ודבר ידוע בפסוק וביחוד בתהלים כי המשיל העוש' מעשה בעקימות שפתים לדורך קשת שיורה חץ הלאה וכן הדבר בדבר שפתים אך למחסור כי ידרוך קשתו כאויב לעשות פעולתו מרחוק והלאה ולכן שאול שחפץ ופעל שנהרגו כהנים באמירת פיו ראוי מדה כ"מ שיהיה קשתו נסוג אחור מול אויב וירשיע בכל אשר יפנה הואיל שדרך קשתו כאויב נגד אוהבי ה' ועמו קדושים אבל הואיל שלא פעל רע במעש' ידיו אף מראוי שפועל ידיו לא ישולם לו כי הלא ידיו לא עשו רע אבל יהונתן שמנוקה מעון מכל ראוי שאפילו קשת ומכ"ש חרבו לא ישוב ריקם וכבר נודע כי נוב עיר הכהנים מזרע עלי ונקנס מיתה עליהם כל מרבית ביתו ימותו אנשים ובזה רבים מפרשים התנצלו בעד שאול דגברא קטילא קטל וזה מאמר דוד מדם חללים הרצון המה נוב עיר הכהנים שהיו חללים וגברא קטילא וחלב גבורים הוא אשר חמל על מיטב ושמנו של עמלק כנ"ל בשביל זה קשת יהונתן לא נסוג אחור כי אין לו דבר בזה וזך מכל עון ואפי' קשתו אין ראוי שישוב ריקם ושאול שחטא באמת ראוי שקשתו יסוג אחור אבל הואיל ולא עשה מעשה בפועל וידיו תמים לה' א"כ ראוי שחרב שאול לא ישוב ריקם כלל ואינו כן ששב חרבו ריקם עד שנפל על חרבו ומת והוסיף דוד לומ' שאול ויהונתן הנאהבים והנעימים בחייהם ובמותם לא נפרדו וכו' כי כבר נודע מה שדרשו חז"ל אתה ובניך עמי במחיצתי בשרו שמואל שיהיה בן ע"הב אבל חכמים אחרים פקרו בזה ואמרו כי אדרבה מזה ראיה שלא היה לו ע"הב כי שמואל לא הועל' מאשת אוב רק שד לבש עצמו בדמות שמואל ואמר שיהיה עמו במחיצתו מקום אשר הרגיע לילות שעירים ובדרך פשוט מצאנו להם תשובה שע"כ עמי מוסב על שמואל כי אלו נאמר על שאול לבד היה להם מקום לכפור כי בו כפרו העכו"ם אבל אתה ובניך עמי וכי תעל' על דעת שיהונתן גבר ענוותן שהיה בן מלך ואמר לדוד אהיה לך למשנה ולא נמצא בו עול יהיה ח"ו אצל משכן הקליפות ועל יהונתן אף העכו"ם מודים וע"כ עמי מוסב על שמואל וכן הדבר בשאול וע"ז אמר דוד שאול ויהונתן כנ"ל ובמותם לא נפרדו א"א להסב מלת עמי על שני פירושים וכמו שיהונתן יהיה בצרור החיים כן יהיה שאול וא"א להפרידם ואמר הנאהבים והנעימים בחייהם כי נוד כל שרוח הבריות נוחה הימנו רוח המקום נוחה הימנו וא"כ הם שהיו נאהבים ונעימים לכל מזה אות אמת כי חפץ ה' בם ואף במיתה לא יהיו פרודים וכולם יהיו לחיי אמיתי שכולה טוב ואמת ואמר מנשרים קלו מאריות גברו והוא דיש להבין במ"ש בע"ז ד"ה אר"ל באו ונחזיק טובה לאבותינו אלמלא הן לא חטאו וכו' היינו כמו שלא באנו לעולם פירש"י לפי שהם חיים לעולם וכ"ז שהם קיימים אין אנו חשובים לכאורה מאמר זה יש בו מהזרות למאוד דאף דאמת יהיה כן שעי"כ הגיע לנו טובה גדולה וכי בשביל זה נתחזק טובה לנפש החוטאת וממרה פי עליון וביחוד תמוה מה היא התועלת דאם היו ראשונים קיימים לרב יקר מעלתם היינו כלא נחשב העבודה זהו תכלית הגאוה והמרי והטבע רשעים כך הוא בשמעתם כי גדולי הדור מתו שמחו לומר עכשיו הרי אנו בעולם גדולי הדור ואין כמונו אבל טבע צדיקים שמחו כי יש גדולים הימנו לשמח אותם ולנשק עפרות רגלם הנשמע דבר רע כזה לומר טוב כי מת משה ואהרן וזקנים ודור דעה שראו ה' פנים אל פנים אפס יהיה נחנו ראשי הדור מתגאים על העם וחטא נד"ו היה שאמרו מתי ימותו שני זקנים הללו אבל ברור שיש פנים אחר לדברי מאמר הנ"ל בשנבין ג"כ במשנה פרקי אבות אל יבטיחך יצרך שהשאול בית מנוס לך שע"כ אתה נוצר וע"כ אתה נולד וע"כ אתה חי וע"כ אתה מת ויש להבין מה זו הבטחה ומי שוטה שישמע לקול יצה"ר שיהיה מנוס בשאול שוחה עמוקה ציה וצלמות ואם שוטה זה יפתה לזה מה זו שאנו אומרים לסתור הבטחת שטות כזו כי ע"כ אתה נולד וע"כ אתה מת וכי בשביל זה לא ימלט מלהבטיחו בו ואם הולך על סוף דאתה עתיד ל"ד וחשבון ה"ל למשנה להזכיר זה בלבד ומה זהו אריכות ע"כ אתה נולד כו' אבל יובן כמ"ש כי המיתה מכפר' ונרמז בקרא וכפר אדמתו עמו אך אמרו בגמ' דסנהדרין מתוך רשעו לא ה"ל כפרה והענין כי כבר אמרו טבעיים כי המית' מוכרח' והוא כי כל דבר שהוא בהכרח סופו לבטל המכריח וחוזר למקומו כאשר חכוף ברזל בתכלית עקמימות סופו להתפשט ולחזור מעקימתו וכן אם תזרוק אבן בהכרח למעלה בכח לא ינוח שם ויחזור למקומו וכן בכלי שעות שבנוי על דבר המכריח הוא עקימות הברזל שקורין קולמוס כלי שעה סוף להתפשט וינוח ואם הקולמוס הוא גדול ומעוקם הרבה ושוהה להתפשט יהיה הכלי שעה מתנועע זמן רב אבל עכ"פ סופו לנוח וכמה מתנות אשר נדרו שרי מדינות למי שיעשה כלי בתנועה תמידית שקורין מאדם פערעטואים ונלאו ולא יכלו כי כל דבר המכריח סופו לנוח ואין דבר המוכרח המתמיד ומזה שפטו כל המחקרים כי היות אדם כמו כלי שעה כאשר יחמם חום השרשי וחום הטבעי שהם העושים תנועת אדם כקולמס בכלי שעה כאשר ינוח מלנוע ינוח וימות א"כ שהמיתה מוכרחית מה זה יש כאן כפרה דבר המוכרח אין כאן מכפר אבל כבר אמרו לא היו ישראל ראוי' לאותו מעשה רק להורות תשובה כי אחר העגל שבו בתשובה שלימה לפני ה' למאוד עד שבצום הנבחר נתבשר למשה סלחתי כדבריך א"כ יש כאן שאלה כיון דלא חטאו למה מתים כלל וצ"ל אף דלפי האומרים דטבע אדם למות אם עושים רש"מ מ"מ היה החיים ע"פ ניסי ולמעלה מהטבע כדכתיב אני אמרתי אלהים אתם ובני עליון כלכם הרי שאתם למעלה ממזל ומהטבע המכריח המיתה א"כ ק' כששבו בתשוב' הרי חזרו למקומן הראשון וא"כ ה"ל להיות שלא ימותו כמו קודם חטא דהא התשובה מכפר ולא נשאר רושם החטא אמנם צ"ל באמת כן הוא אבל ישראל לגודל צדקתם וחרטה שהיה להם על החטא להוסיף כפרה קבלו על נפשם המיתה כדי לזכזך חומרם כמ"ש הר' יונה שבעל תשובה אף ששב למאוד מ"מ תמיד לא יפסיק לשוב ויהיה בלבבו אולי אין התשובה מספיק לעוצם המרד בה' וכן עשו ישראל וקבלו מעצמם עליהם המיתה כדי שיהיה כפרה להם נוסף על התשובה כמ"ש האר"י ז"ל על וינצלו ב"י את עדים מהר חורב שהם ב' כתרים מה"ד ומלכיות ובתשובתם קבלו על עצמן מה"ד ומלכיות כדי להרבות בסליחה ולכך המיתה מכפר כי מעצמן קבלו בתשובה המיתה ואילו לא רצו היה הכתר נקי ממ"ה בידם ולכך שורת הדין שיהיה המיתה לכפרה על כי גלל כן הערו נפשם למות ולכך במת מתוך תשובה מיתה מכפרת כנ"ל כי אין טענה דהא המיתה בע"כ כנ"ל כי גלל כן קבלו מיתה והיה בידם מהיות חפשי ממנו הואיל ששבו לה' אבל מת מתוך רשעו הרי אינו בגדר בני עליון כלכם והרי מוכרח ובע"כ ימות כדרך ונימוסי הטבע שכל דבר המוכרח סופו לנוח וא"כ מה זו כפרה הואיל והוא דבר מוכרח ואינו ברצונו וזהו כוונת המשנה אל יבטיחך יצרך שהשאול הוא הקבר בית מנוס לך כי המיתה מכפר דכתיב אדמתו וע"ז אמר כי הוא הבטחה של רמיה איך יכפר בע"כ אתה חי וא"כ אף בע"כ אתה מת כי כל דבר המוכרח סופו לנוח כנ"ל וא"כ דמיתה בע"כ איך יכפר ואיך יהיה השאול בית מנוס לך משא"כ כששב בתשובה אז המיתה רצונית ואז המיתה מכפרת ועוד תדעו כי כבר אמרו סיבת לידת אדם וביאת נשמה בעולם הוא לחם עצלות לא תאכל כי אוכלת למעלה נהמא דכסופא אבל כאשר תסגול מצות ומע"ט בזה העולם אז מלחם אביה תאכל כפי מעשים והנה החוטא ושב בתשוב' אמת דנמחל עון והרי הוא כקטן שנולד אבל עדיין מחוסר טוב גמור שלא יהיה לה לנשמה נהמא דכסופא אבל במותו המיתה מכפרת ג"כ שהוא רצון האדם כנ"ל עד שאמרו שחטאו נעשו כזכיות ואז נעשו כזכיות בחזרתו לקבר מסובל צער קבר ורימה וכדומה ואז נעשו לו זכיות ומשלחן גבוה קזכו וזהו מאמר חז"ל הוי שפל רוח שתקות אנוש רימה וקשה דהל"ל סוף אנוש רימה אבל לא תקוה כי אין זה המקוה אדם להיות רימה ולא ע"ז מצפה ומייחל רק הוא בא בעצמו בלי ריצוי ולמה נקר' אנוש אבל הה"ד שכתבנו כי תקותו של איש להיות נשמתו למעלה בצרור החיים עליון וזהו לא יגיע עד אשר שיהיה מתחלה רמה ותולעה וזה יתן האדם אל לבו כמה יהיה שפל אנשים ולא יגיע לתקותו אשר מייחל ומצפה כל ימיו עד שנעשה לרימה ותולעה אך זהו באיש בינוני בעל חטאים אבל צדיקים גמורים שלא שלט בהם רימה ומ"מ נשמתו ברום המעלה כי כבר מצאה ידו בזכות ומע"ט להעלות נשמתו בלי צורך כלל ולכך אמרו בסנהדרין דקבורה לצדיקים שלא לשנות ממנהגם וידוע כי בינוני נקראו בשם אנוש כי אז הוחל לקרא בשם ה' ופי' לשון חולין שלא היה כ"כ צדיקים כמו שת ולכך דייק ר"ל שתקות אנוש דייקא וא"ש וזהו מאמר הנ"ל באו ונחזיק טובה לאבותינו והחזקת טובה הוא על שקבלו ע"ע מיתה אפס להעלות נשמתן למרום עליון ויהיה להם כפרה מעליא שאלמלא לא חטאו דומים היינו כמו שלא באנו לעולם כי לא היו מתו ואף אם שחטאו מ"מ כשעשו תשובה היו חוזרין מהדין למעלתם כבראשונה אפס שהם קבלו על עצמן מיתה להטיב לנשמה ולכן באו ונחזיק טובה להם שהערו נפשם למות ולא חסו על חייהם רק יהיה לנשמתם מעלה נשגבה וכפרה מעליא והוסיף לקח טוב ולשונו לשון זהב באמרו דומים היינו כמו שלא באנו לעולם כאשר כתבתי כי העיקר מיתה להועיל שלא תאכל נשמתו נהמא דכסופ' כי זהו עיקר טעמא שבא לעולם ולולי זאת טוב שלא באתה לעולם א"כ לולי שהערו נפשם למות א"כ כל ב"א היה כקטן שנולד ומה יתרון לו כלא היה יהיה וה"ז כאלו לא באו לעולם ואוכל נהמא דכסופא וזהו מאמר בדקדוק דומים היינו כמו ש"ב לעולם כי הרי הוא כקטן שנולד ואמרו ר"ל דידוע דב"ת היה שהיה לסטים ור"י קרבו תחת כנפי שכינה ולכך אמר הוא לולי קבלו על עצמן מיתה היינו כמי שלא באנו לעולם כי היינו כקטן שנולד ומה יתרון בזה עדיין הוא אוכל נהמא דכסופא ולכך החזקת טובה להם שקבלו המיתה כדי שיעלה הנשמה בלי כיסופא למעלה מעלה קמי מלכא קדישא והנה יש פנים למאמר הנ"ל בשנבין מ"ש הא כתיב פ' יבמות ופ' נחלות ומשני ע"ת וקשה למה בחר הגמרא בהך ב' פרשיות ולא בפ' אמור לכהנים לנפש לא יטמא ופ' פרה אדם כי ימות באהל וכהנה יתר פרשיות אבל ידוע מ"ש מ"מ נאמר באיוב מיתה ובדוד שכיבה דוד שהניח בן כמותו לא נאמר מיתה שהרי הוא כאלו חי הואיל בנו ממלא מקומו וזהו כוונת הגמ' אלו לא חטאו לא הוי מתי' דהיה הכל בגדר שכיבה ולא בגדר מיתה דהניחו בנים כמותם ולכך דומי' היינו כמי שלא באנו לעולם דמ"ש אם קדמונים בעצמן בעולם או צאצאיהם כמותם אם זרע משה הם כמשה מה היה נחשב איש א' נגדו וכן דור המדבר דור דיעה אם יהיה זרע כמותם מה היה אחרים נחשב ולכך א"א להקשות משום פרש' שבתורה רק מפרשת היבמות דכתיב ובנים לא היה לו וכן בנחלות ובן אין לו ומזה הקושיא דהא אמרת דיניחו בנים כמותם ואם ימותו בלי בנים אין לך מיתה גדולה מזה ומשני ע"ת ובזה יובן גם כן מ"ש התוס' בהא דס"ד דהחזקת טובה הוא שלולי חטא לא היה מוליד והא טוב לאדם שלא נברא ויובן הכל בטוב טעם ודעת כי ידוע לא היו ישראל ראוי לאותו מעשה אלא להורות תשובה קשה א"כ מה זה שכעס משה עליהם תי' המפרשים דהיה ראוי זה לעשות ע"י דור אחר שאינם כל כך במעלה נשגבה כמו ישראל באותו הדור ולא היו כ"כ ת"ח אבל דור ההוא שהיו בתכלית המעלה והרוממ' השיגו השגה נפלאה והם יחטאו וישים באלהים תפלה הוא ח"ה גדול מאוד לכך כעס אף לפס"ד דלולי דחטאו התמידו הם ולא הולידו כלל א"כ איך כעס משה כי אם הם אין מורי' דרך לתשובה מי יורה וכן במסקנא דלילי דחטאו היו הדורו' הבאים אחריהם כמותם וא"כ מ"ש אם הם מורים דרך לתשובה או דור אחר הלא כולם שווים במעלה וגדולה כי תמיד הבאים אחריהם כמותם ואם כן אין כאן הבדל בין דורות הבאים לבינם וזהו מאמר חז"ל בואו ונחזיק טיבה לאבותינו שהכניסו את עצמן בחטא ומרי אפס להורות דרך לתשובה רק דלא תימא הלא לא יפה עשו שהם בני עלי' עשו כזאת היו להם להניח לדורו' אחריהם פחותי המעלה וערך לעשות כזה ולא נאה להם לערך מעלתם לעשות ולחלל ש"ש ברבים ולזה אמר כי לא היה להם ברירה כי אלו לא חטאו לא באנו לעולם והתמיד הדור ההוא לעולם בלי קיום דור אחר ואם כן עליהם היה מוטל לפתוח פתח לתשובה ומעתה ל"ק הא טוב שלא נברא דאין הכוונה כלל להחזיק טובה שגרם חטא שאנו נולדים רק אמר שלולי החטא לא נולדו דורות וא"כ אין עליהם תלונ' בזה והחזקת טובה שהורו ונתנו יד לב"ת לשוב בתשובה ופריך הגמ' והא כתיב פרו ורבו ולזה משני אע"פ דהולידו מ"מ בניהם כמותם ולכך דומים היינו כמי שלא בא לעולם כנ"ל ולא הוי מיותר דהיו מולידים כמותם אם כן מ"ש אם הם עושים עול כזה או דור אחריהם הלא אין הבדל במעלתם ולכך יפה עשו ועלינו להחזיק טובה להם שחתרו פתח לתשובה וא"ש וכמה יפה ונעמו דברי חז"ל אשרי מי שמבלה זמנו בדבריהם ובתורתם והוג' יומם ולילות כי עמקו מחשבותם ובער לא ידע כאותן שאמרו בפרק קמא דעירובין נחלקו ב"ש וב"ה אם טוב לאדם שלא נברא משנברא והסכימו טוב לאדם שלא נברא והדבר ג"כ זר ח"ו דיש חסרון בחק הבורא שברא אדם לרוע ויותר טוב היה שלא נברא וכי זהו תואר בעל השלימות שכל מעשיו בשלימות וכוונה הטוב האמתי והמועיל להטיב ואיך ח"ו לייחס לבורא שפעל ועשה דבר שטוב היה שלא פעלו ואם כן אין תמים פעלו ח"ו ולהעלות על לבנו ומחשבתנו כלל אבל תבין כי יצירת כל ב"ח וכן האדם היה מאדמה אבל ההפרש הוא כי כל ב"ח נולדים מהאדמה כמו עוד היום שרוחשים תולעים וכדומה בעלי חיים מאדמה וזהו ודאי כי פועל ראשון היה היוצר הכל אבל היה ע"י אמצעי ה' בגלגל וגלגל בכח אדמה ואדמה הוליד' והצמיח' וכן כל יצירה בעלי חיים מן האדמה אבל יצירת אדם הראשון לא כן היה כי ה' היה פעלו ראשון ואחרון כי יצרו מהאדמה בלי סיבת הגלגל וכח אדמה כלל הוא היוצר אדם תיכף בכחו כמו שברא כל העולם בלי אמצעי כלל גלל כן נקרא אדם עולם קטן כי הוא נברא מה' בלי אמצעי כמו כל עולם ודבר זה אין ספק שלימות גדול לאדם שנברא מה' וא"צ להאריך בו וכבר האריך בו האר"י ז"ל אבל לענין חטא אדם יש כאן ב' בחינות כי י"ל אלו נברא ע"י אמצעי לא היה ענשו כ"כ גדול כמו שנברא ע"י הקב"ה כי הפגי' יותר מעש' ידי בורא ומרד בו ולא עשה רצונו בשלימות א"כ אם כי הוא מעלה גדול' לשלימות לעומת זה הוא יותר עונשו לעוברי רצונו וי"ל לא כן כי כבר צווח איוב התמאס יגיע כפך כי אם היה ע"י אמצעי כאשר היה חוטא היה ה' כועס עליו והיה מכלה כרגע אבל בעבור היותו יציר כפו חס עליו ומתנהג עמו בחמלה וחנינה ורחמים מרובים כאב לבן ובזו שני סברות נחלקו בישיבה אם לענין חטא ועון טוב לו היה שלא נברא מה' רק כמו שאר ב"ח או אדרב' טוב לו שנברא כי בזו רחמי ה' רבי' והסכימו שטוב לו שלא נברא כי עכשיו ששלימתו יותר גדול היותו מעשה ידי יוצר הכל כן פגמו מרובה לערך מחצבו וסביבות מבטל הסיבות ולכך אמר עכשיו שנברא יפשפש במעשיו כנ"ל כי פגמו גדול מנשו' ומזה נלמוד כמה יש לנו לירא' מפגם החט' ועון כי תיכף פוגם ביוצרו אשר ברא בלי אמצעי כלל וכמה יש להסעיד ולבכות במות הצדיק כי אמרנו כי אדם נקרא עולם קטן ועולם חרב בעונותינו הרבים ראינו ואם נחרב עיר או מחוז כמה רבה מהומה או אם תמצא אש ותאכל בתים רבים כמה מהומה וכולם יבכו את השריפה אשר כי נשרף רכוש קנייני' צורכי עוה"ז ואיך לא נחריד ולא נבכה את השריפה אשר שרף ה' בהעדר צדיקי יסוד עולם כאלה אשר נחרבו כמה עולמות ושקעה שמש שלא בעונתו ויש לנו להתקנאות בם ולומר אנשים כאלה צדיקים היו ראו איך נפטרו בשם טוב ואיך רבתה התאניה ואניה בבית ישראל ומה יועיל לאנשים הון הצוברים בעת פקודתם יאבדו מי ינוד להם ומי ירום ראש בעבורם לכך אמר דוד ויחי עוד לנצח ולא יראה השחת כי יראה חכמים ימותו יחד כסיל ובער יאבדו הרצון שיתן אל לבו מוסר והבדל בין מיתת חכם ואבידת כסיל ובער אשר יעזבו לאחרים חילם ואין אלא איבוד בעלמא ואין משגיח במותם כי בשומו כזה אל לבו ודאי שיסור מלכת אחרי הבל וידבק עצמו במישרים ולילך במסילותם והנה עיקר המזמור ההוא לכאורה מחוסר הבנה בפתחו אטה למשל אזני אפתח בכינור חידתי מה ומה החידה שאמר במזמור ההוא לא מצינו בו משל וחידה אבל באמת אמר דוד כך כי אצל העולם מצות צדקה ממש עיקר כאילו הוא יחד שכל שלימות הנצחיי תלויה בו עד שיחשבו איש כילי מצדקה ודאי יורש גיהנם ולעומת זה איש שוע ונדיב ודאי יורש ג"ע וגלל כן רבים שיש להם אבירי לב רחוקים מצדקה וא"א להעלות על לבבם ליתן צדקה ממש מתייאשים מן השלימות אבל דוד פתח כאן דרך לומר לאו הכל בצדקה תלי' ונעים מליצתו כך בחידה אני אראה לכם דרך ישכון אור שלא ליתן צדקה כלל ומ"מ יזכה לחיים נצחיי וזה מאמרו אח לא פדה יפדה ויקר בעיניו פדיון נפשו שיהיה אצלו יקר ונגד לפדות נפשו בצדקה וחדל לעולם לפדות נפשו בצדקה ומ"מ ויחי עוד לנצח ולא יראה שחת וזהו המליצה והחידה הנרצים מדוד שיזכה אדם לשלימות אף כי לבבו רחוק מצדקה ואמר דרך ואופן והוא כי יראה חכמים ימותו מגודל החרדה והפחד שיש לו בפני ת"ח והוא בכלל את ה' אלהיך תירא לרבות ת"ח שיגורו מלפניו בראותו וכי יראה כסיל ובער ירחקו מאתם כאילו נאבדו מאתם ולא מצאם כלל כ"כ יהיה הפירוד והרחקה ולא יחושו להנאת ממונם והונם כי יעזבו לאחרים חילם ולא יגעו בכל אשר להם וכשיהיו מתנהגים בדרך זה אז יזכה לשמירת מצוה כי דיבוק ת"ח ומוראו כדיבוק השכינה ומורא שמים ובזו יהיה סור מרע ויתרחק מעבירה בתכלית ההרחקה ויהיה אך עשה טוב היותו סר למשמעת ת"ח וזהו יסוד גדול ועיקר לשלימות אדם יותר מכל כאשר יעשה כל זה לירא ולגור מפני ת"ח לשמוע בקולו ולסור מהתחברות רשעים ופושעים וזה ינוח לו יותר מאלו יהיה נבל מתדבק לרשעים מתלוצץ בת"ח ויראים רק מהנהו מכיסו ונותן פזר לאביונים כ"א מצות צדקה רבה היא שלום שלו הוא הקב"ה דכתיב מלוה ה' חונן דל וכתריס בפני פורענות אבל אין בו שלימות וע"ז נאמר כענן בוקר חסדך כי עיקר הוא לראשית שלימות בתורה ומבלי לילך אחר הבל כלל ולעשות ככל התורה אשר יוריהו חכמי הדור כי הם במקום ה' ממעל ולהם נותן כח להדריך העם לעבודתו והאיש ההולך אחריהם ולא סר מחיבתם ויראתם בודאי יחזה בנועם ה' ולכך אמר דוד כי שאול ויהונתן במותם לא נפרדו הרצון ע"י מיתה לא נפרדו כי מיתה היתה מכפרת והרי שאול מנוקה מעון כמו יהונתן ולא תאמר הלא בע"כ הוצרכו למות ואיך יכפר וע"כ אמר דקבל על עצמו המיתה דהוי מנשרים קלו לילך למלחמה ולא המתינו כלל עד יעבר זעם ה' ומאריות גברו לעמוד בעד עמו לגבורת הנפש מאד כי נתבשר לו משמואל כי ימות במלחמה בכ"ז לא סגי מלילך למלחמ' ללחום בעדם לקיים רצון אל היש חוזק לבב יותר מזה וארי' דבי עילאי לא שוה לו בשום אופן ובפרט שאול שהמית עצמו בנפש חפצה לבל יתעוללו בו פלשתים אין לך חוזק לבב יותר מזה ומיתה כזו ברור שמכפר לכך במותם לא נפרדו והוסיף לומר בנות ישראל אל שאול בכינה המלבישכם שני עם עדנים המעלה עדי זהב על לבושכן וכבר נודע כי שאול וסיעתו חשבו כי דוד פסול לקהל היותו מזרע רות המואביה וחשבו שהי' לקדם נשים לקראת נשים רק כבר אמרו בגמ' כי אין לנשים לצאת חוץ דכתיב כל כבודה בת מלך פנימה אבל שאול חשב כי הך מיירי בבנות ישראל שהם בת מלכים דכל ישראל בני מלכים והיה להם הבטחה ואתם תהיו לי ממלכת כהני' אבל לא בשאר אומות שהם רק עבדים ושפחות לבנות הגבירה ועליהם לקדם א"כ שאול היה ס"ל האי קרא האומר כל כבודה בת מלך פנימה וכו' קאי רק בבנות ישראל וזהו מאמר דוד בנות ישראל אל שאול בכינה אתם בנות ישראל בכו על העדרו כי הוא חולק לכם כבוד יותר מכל בנות שאר אומות ומשפחו' האדמה והוא המלבישכם שני וגם עדנים ועדי זהב וכו' כי חושב קרא מוסב דוקא עליכם ואתכם בחר מכל הנקיבות וא"כ ראוי לכם לבכות עליו ועל יותרת הכבוד והיקר הזה ואתם בנות ישראל נשים ובתולות שמעו קולי אליכם ביחוד אומר הפסוק כל כבודה בת מלך פנימה לכן מדרך העכו"ם אל תלמדו לילך במעגלם בטיול הכרמים וברחובות בגנות עלי נהר בפרטיות במקומות אשר אנשים ובחורים ונערים שכיחי הלא בת מלכים אתם וכבודכם לשבת בית ואם קטנים אתם בעיניכם כעת בגולה בעו"ה עם בזוי ושסוי הלא מלך מלכו של עולם חפץ ביקרכם ולגדולה מזו עולים אתם מתוקנים אם תאבו ותשמעו ללכת בדרכי ה' כי מקום צניעות שם משכן רוח קדושה כאשר היה במשכן ובכל מקומות כי אין רה"ק שורה רק במקום צניעות ולכך אחז"ל אסור להתפלל בבקעה ופירש"י מקום גלוי לכל כי שם לית סטרא דקדושה רק במקום צניעות וכפי שיותר בן אדם צנוע יותר יחול עליו רה"ק ולכך כה"ג ז' ימים קודם יה"כ היה הופרש למאוד וכן במלואים ז' ימים אל תצאו לחול עליו רה"ק כי אין לו אחיזה לסטרא דמסאבא במקום מוצנע משא"כ במקום הפקר ובפרהסיא ולכן אבל לבל יחול בו סטרא דמסאבא היותר מדה"ד מתוחה עליו אין יוצא כל ז' מפתח ביתו לכך אשה אשר תעמוד בחוץ ושבתה הבית מעט פעם כה ופעם כה ממשכת על עצמה סטרא דמסאבא וסופה לבא לידי מכשול ועבירה גוררת עבירה שהולכת בגלוי בשר וכבר אמרו ג"ב באשה ערוה ובעו"ה מן לבושי זרים למדו שכל הצוואר ערום מבלי לבוש וגלוי שער הנני מתרה בכם הסירו הדבר הרע הזה כי אשה אשר צווארה ערום לבסוף לטבח יובל ע"י מלאך המות במיתה קשה וחמורה ולא ינקה מדינה של גיהנם ועונשה קשה מאד כי הוא חוטאת ומחטיא אחרים לא כן דרך בנות ישראל והכשרים לבל יראה חוץ בשרם צאו וראו מחמר אם המלכות שחשבה יהודה לזונה איך כסתה פניה ויהודה לא היה מכיר בה בכלתו נשואה לשני בניו ראו מה זכתה אשר כל קוטר זרע מלכות בית דוד שהוא משפחה נבחרה מכל יצורים יצאו ממנה וכן יזכו כל הנשים כשרים שיולידו בנים כשרים ולהיפוך הפריצות אף שאין עוברי עבירה בפועל ח"ו רק בפריצות בעלמא יולידו בנים זרים ולכך בן כסיל תוגת אמו ולכך אמר ליהונתן לבשתך ולבשת ערות עמך שאמרו אין אתה כדאי למלכות היות' אמך פרוצה ח"ו ועוד אמרו כ"ז שבן ישי חי נבחר למלכות ש"מ דכל כבודה בת מלך פנימה בבנות נכרים ומכ"ש בבנות ישראל אמנם יש עוד בזה והוא כי יש טעם למה לקח שאול מדוד מיכל ומאן לתת לו לאשה וזה כי שאול ראה בחכמה כי אחד מזרעו יהי' למושל בישראל ונסתפק אם קאי על מיכל שהיא אשת דוד ואשה כבעלה או על יהונתן בנו ולכך לא ביקש להניח מיכל ומירב בתו אצל דוד כדי שיחול ניצוץ מלוכה על יהונתן כי ראה כמציץ מחרכים שיחול לו מלוכה על זרעו ולכך אמר שאול להיות כי אמרו חז"ל תלה הכתוב הנקבות בזכרים וזכרים בנקבות ואם יהיה מיכל ומירב הוא מפאת שאול ואם יזכה יהונתן הוא מפאת אמו ואמר לבשתך ולבשת ערות אמך כי לי יהיה היקר ביחול המלכות על בנותי ואמך תהיה ערוה אשר בנה יהיה משולל ממלכות ולכך דוד בקונן אמר צר לי עליך אחי יהונתן טוב לי שתהיה חל המלוכה עליך ואתה חי ולא יהיה חל על מירב ומיכל והוא הדבר שנאמר נפלאתה אהבתך לי מאהבת נשים ודרשו במדרש מאהבת מירב ומיכל והוא הדבר אשר כתבתי שהיה אהבתו יותר עליו מאלו נשים האחיות ויותר היה ניחא ליה שיהיה חל המלוכה עליו כי אהבתו יותר עזה וסיים איך נפלו גבורים היינו גבורי לבב בתורה ויראה ויאבדו כלי מלחמה כי אמר שכל כך היה תוקף גבורתם ללחום כאשר נאבדו כלי מלחמה ולא היה לישראל שום חרב וחנית להלחם כי נאבד מאתם רק לשאול ויהונתן היו החרב כמבואר בקרא במלחמה שהרג יהונתן למצב פלשתים והיו הם הלוחמים והעומדים בפרץ נגד כל חיל פלשתי' ועל ידם נעשה ישועה בישראל וזהו תוקף גבורה וע"ז קונן דוד בעת שהיה כל כלי מלחמה ביד ישראל איך לא יהיו גבורים אלו יכולים לעמוד במלחמה וזהו לאות כי ה' נלחם בם והסגירם כי לולי כן לא היו נופלים וא"כ ראוי לקונן כי לא מתו בטבעם במקרה רק מתו בעונש וכן ראוי לנו ג"כ היום לקונן כי לא מחו במקרה כי צדיקים גמורים אלו הם למעלה מטבע ומקרה וגבורי כח עושי רצונו של ה' היעזוב ה' חסידיו אם לא כי הוא בעון הדור וא"כ עלינו לקונן ולשוב בכל יכלתינו אל ה' ונצעק לו מקירות לבנו כי לא תם רחמיו וחסדיו אשר יאמר למלאך הרף ידך ובלע המות לנצח אמן:
<b>הספד</b> <b>מ"ש</b> <b>הגאון</b> <b>הנ"ל</b> <b>בחודש</b> <b>אב</b> <b>תקו"ל</b> <b>לג'</b> <b>חכמי</b> <b>ישראל</b> <b>בק"ק</b> <b>מיין</b><b>:</b> <b>אסף</b> פתח ואמר אלהים אל דמי לך אל תחרש ואל תשקוט וכו' עד ולא יזכר שם ישראל עוד כו' ואמרי' במדרש תהלים אל דמי לך אנו דוממים דכתיב ישבו לארץ ידמו זקני בת ציון למה אתם דומים ולהבין דבריו הוא מה שכבר אמר בגמרא דחגיגה דמחרבן בהמ"ק נתמעטו פמליא של מעלה אשר לכאורה תמוה אבל הענין לפי מ"ש במדרש אמר הקב"ה כל מה שאבל עושה אף אני אעשה על חרבן בהמ"ק אבל יושב ודומם אף אני אשב ואדום וכבר אמר ברוח פיו כל צבאם כל דבור שיוצא מפי הקב"ה נברא מלאך וא"כ אחר חרבן שהקב"ה דומם נתמעטים מ"ה משא"כ בזמן בהמ"ק שהקב"ה דבר לפרקים אין מספר לגדודיו כי איך אפשר לספרם אמנם מה טעם ותועלת יש בשתיק' זו נראה כי אמרה תדמע עיני מפני גאוה מפני גאותן של מ"ה שאמרו מה אנוש וכו' והיינו כי מה"ש מתקנאים בישראל ועיקר קנאתם בשביל ישראל שהם גבוהים ממ"ה והיינו דוקא מ"ה שנבראו כל יום ורגע להם הקנאה אבל מלאכים הקיימים לעולם הם גבוהים מישראל עיין ברב"ע והביאו השל"ה מאמר ב' מיו"ד מאמרות ואף המה אין להם קנאה בישראל אדרבה הם המליצים בעד ישראל ולכך לאחר החורבן אשר בעו"ה בלא"ה מדה"ד מתוח מאן הקב"ה להוסיף מקטריגים ושושנים לישראל ולכך הקב"ה דומם מבלי ברוא עוד לרגעי' מלאכים חדשי' שיקנאו בישראל אך כל קנאתם הוא ע"ז שאנו אומרים שירה קודם להם כדדרשי' ברן יחד כוכבי בקר הם ישראל והדר ויריעו בני אלהים הם המלאכים המתחדשי' שנקראו בני אלהי' אבל אם אין אנו אומרים שירה גם שנאתם וקנאתם אבדה והנה בזמן החרבן נשתקעו ישראל לומר שירה כי איך נשיר שיר ה' על אדמת נכר וכדכתיב ישבו לארץ ידמו זקני בת ציון כו' ולפ"ז יש להקב"ה לברוא מלאכים החדשים כי אפס קנאה אצלם וזהו כוונת אסף אלהים אל דמי לך כיון שאנו דוממים א"כ אין לך לידום ועליך להרבות חיל במלאכים כי לא יהיה להם קנאה עלינו הואיל ואנו נאלמנו דומיה בעו"ה אי לזאת אחיי ובניי כמעט לרב צערי ויגוני וכאבי נעכר נאלמתי דומיה אך ימים אלו ימי אבל שוממות בית תפארתנו וצרה אל צרה לזכור בחרבן עיר כלילת יופי ונפוץ עדרי צאן כאילים לא מצאו מנוח למרעה וכמה בה"כ ובה"מ נחרבים וביחוד אשר עתה באתי להספיד ולהתאבל על שלשה אבירי ישראל כאשר שמעתי שמתו בירח אחד הרב המופלא גדול בתורה רך בשנים ואב בחכמה כמוה' יהודה ליב בן הרב בעל מחבר נזר הקודש שהיה רב בק"ק קעלין והרב ר' ליב הנקלש ז"ל מפראג אי חסיד אי צנוע ומעלי בקי בחדרי תורה ממש ד' טורים וד' ש"ע על שפתיו קבועים וממש כל ימיו לא שח שיחת חולין ולא הלך ד' אמות בלי תורה ואחרון הכביד הרב הגדול מוה' שמואל שפירא חתן הגאון מוה' ברוך כהנא האב"ד דק"ק פירדא הוא הגבר אשר ריבץ תורה בישראל בתלמידים למאות ולאלפים והיה ישר בלמודו וחסיד במעשיו לית ענוותן כמוהו טוב לכל ויחסרו ישראל שלשה אבירי שרי תורה אשר אמרנו בצלם נחי' ע"ז ירדו עיני מים כי תלתא תמוה' מדכר דכירי אינשי ולכך אמרו חבל על דאבדן ולא משתכח כי היו אברהם יצחק ויעקב והמה שלשה פלאי ולא משתכחין וכן הדבר הזה בעו"ה אשר תלתא שברים א"א להרפא וענין שאמר ה' למשה חבל וכו' כי הקב"ה אמר הם לא שאלו אחרי שמי ואתה תשאל לשמי כי ודאי מאחד אין ראיה כי זה חושב כך וזה חושב כך אבל להיות כי שלשה בסוג אחד ולא שאלו והוא שאל בזו יש לתמוה על משה רק ודאי על יצחק אין כאן תמי' לכאורה למה לא שאל כי ראה שאביו לא שאל ומכ"ש ביעקב בראותו שא"וי לא שאלו אך כ"ז אם הם הכל במדרגה וסוג אחד אבל אם הם ממדרגות מתחלפים אין לומר שזה נתלה בזה רק מעצמן לרב צדקותם לא שאלו הנה ודאי אם צדיק א' מת וצדיק אחר ממלא מקומו הראשון נשכח כי יש כאן תמורתו וכן לעולם משא"כ כשאין ממלא מקומו ואחד בגדר אחר מחבירו אין נשכח הראשון כי שברו מי ירפא וזהו מאמר ה' חבל על דאבדן ולא משתכחין וזהו לראיה כי כל א' מאבות היו במדרגה אחרת וסוג מתחלף כי לולי כן הי' אברהם נשכח במלואו מקומו יצחק וכן יצחק ביעקב כנ"ל וע"כ דהי' מדרגות מתחלפים ומ"מ לא שאלו לשמו ואתה תשאל לשמי ולכן אלו ג' חכמי ישראל הי' כל אחד במדרגה מתחלפת מעלתו של זה ממעלתו של זה ובאמת על הך דאבדן וכו' יש עוד פני' אחרת כאמרם במשה כתיב ויתמו ימי בכי אבל משה וביעקב כתיב ויעברו אלא משה שלא הי' לו בוכים נאמר ויתמו יעקב הי' לו בוכים נאמר ויעברו ויש להבין ח"ו על משה לא יהי' בוכי' אי' יהושע וע' זקנים כולם בניו והכתוב מעיד ויבכו אותו כל ישראל ואם על בחיר יציר ה' לא נבכה על מי נבכה אבל כבר גדר הפילסוף הטבעי כי כשיהי' לאדם חדוה ושמחה א"א לזכור לו צער ויגון כי החדוה מפיג צער וכן להיפוך כי כשיקרה לאדם צער יהי' זוכר כל הצרות מקדם ויוסיף יגון על יגון בכל אופן ולכך במות משה נחלו ישראל ארץ חמדה שהוא שלימות אדם בזה ובבא שכחו ביגון משה ופסק הבכי משא"כ במות יעקב היה לו הבכי כי החל הגלות כמ"ש רש"י במות יעקב נסתמו עיניהם משעבוד א"כ חזר לנעור אבל יעקב ולכך כתיב ויעברו וזה סבה דאבדן אי"ו לא נשכח כי הגלות שהי' בסיבת מיתתם והשעבוד לא נתן לישראל לשכח מיתתם והנה קב"ה הוכיח למשה כי אי"ו לא הרהרו כי הבטיחם בא"י ולא היה להם ד' אמות קרקע ולכאורה אין זה ראי' דלא הרהרו בשלהם ולא הקפידו אם ארץ רחבת ידים לפניהם או אם הם מסתפחים בארץ לא להם כגר וכן משה אלו הגיע לו צרות רבות לא היה מהרהר אבל משה הי' מצער בצרת ישראל באמרו ומאז באתי וכו' הרע לעם הזה ודבר כרועה נאמן לעדרו אבל גם בגלל זה שלא זכו אי"ו בא"י לשבת בו לא הי' מגיע גלות לישראל וא"כ אף הרהור זה שהי' לאי"ו להרהר לא היה בשביל עצמן כ"א בשביל ישראל ומ"מ לא הרהרו וזהו שאמר ה' חבל על דאבדן וכו' והטעם כי הגלות מזכיר תמיד מיתתן כנ"ל וא"כ שהגלות מתסעף מזה ואעפ"כ לא הרהרו ואתה מהרהר וא"ש והנה גם אצלינו שהו בלא"ה ימי אבל וגלות על אבדן בית מקדשינו אשר בו הי' שלימות נפשנו וקרן ישראל נגדע בעו"ה שוממת עיר כלילת יופי מקום תורה לרבים ואבדה חכמי לבב ורבי' חללים שנפלו זכי חולקיכון קמי מלכא קדישא אלו הלוקי' אלו הגולים אלו הנסקלים שנפלו מגגות ומתו ואלו הנחנקין בתולות ישראל הצנועות שקפצו לתוך המים ויטבעו לבל יתעללו בם הרשעים שמעו עמי כי נאנחה אני בנות ישראל עליהם בכינה אל בנותי כי מר לי מר שנגעה בנו יד ה' ואלו בת יפתח שהיתה לקרבן אשה לה' הלכו בנות ישראל מימים ימימה לתנות עליה מה תעשו לכשירים וצנועים כאלה הלא ראוי מבלי לידום כ"א להרבות בכי וצעקה על אבל ישן וחדש ואמרו בגמרא דחגיגה דמוע תדמע ותרד עיני דמעה כי נשבה עדר ה' שלשה דמעות הללו למה א' על מקדש ראשון ואחד על מקדש שני וא' על ישראל שגלו ממקומן וא"ד על ביטול תורה מאי כי נשבה עדר ה' ומשני כיון שגלו ישראל אין לך ביטול תורה גדול מזה עכ"ל ויש להבי' הפי' על ביטול תורה ורחוק מפשוט' דמקרא ולא אמר כפשוט' דלכך ראוי לדמוע על גלות ישראל כדכתיב הלא ע"ז ראוי לבכות גם מ"ש כיון שגלו אין לך ביטול תורה וכו' קשה הא אמרו שהקדי' הקב"ה גלות יכניה שילמדו שם בבבל תורה והם חרש ומסגר ואמרו בסוכה להון הא דילכון פי' התוס' דעיקר תורה בבבל מן חרש ומסגר יותר מא"י ואמר בפסחי' פרק האשה שישראל גלו לבבל שיאכלו שם תמרי' ויעסקו בתורה אבל יש להבין ג"כ במה שדרשו ז"ל על פסוק מי האיש חכם וכו' על מה אבדה הארץ אמרו דבר זה שאלו לחכמים ולנביאים ולא פירשוהו עד שאמר הקב"ה בעצמו ויאמר ה' על עזבם את תורתי וילכו אחרי שרירות לבם ואחרי הבעלים ואר"י שלא ברכו בתורה תחלה ודברים אלו בתכליתו תמוה מה הוא השאלה העמוק' הזה שלא יוכלו חכמים ונביאים לפותרו וזיל קרי ביה רב הא כתיב בק"ש השמרו לכם וכו' ואבדתם וכו' והלא כל דברי נביאים מלאים מזה ודברי ר"י שלא ברכו בתורה תחלה ביותר תמוה ממש מחוסרי הבנ':
<b>אבל</b> הענין יובן כשנבין מקרא בתור' והסתרתי פני וכו' ומצאוהו רעות רבות וצרות ואמר ביום ההוא הלא על כי אין אלהים בקרבי מצאוני הרעות האלה ואנכי אסתיר פני על כל הרעה אשר עשו כי פנה אל אלהים אחרים עכ"ל ויש להבין מה זה שיאמרו על כי אין אלהים בקרבי מצאוני פשיטא מה יחדשו בזה ומה טיבו של אמירה זו וגם כפל הענין בהסתרות פנים אשר נאמר אח"כ ואנכי אסתיר וכבר התחיל בו והרגיש בו הרמב"ן ע"ש שדחק וגם זה שדייק כי פנה אחר אלהים אחרים ולא אמר סתם על כל הרעה שעשו כי יש רעות רבות המביאות עונש זולת ע"ז והכל כמ"ש כי בימי יחזקאל בקשו לפרוק עול ואמרו עבד ששלחו רבו ואשה שגרשה בעלה כלום יש לזה ע"ז ויש להבין וכי בשביל שגלו פסקה התורה אשר נתן ה' ומה ענין זה לאשה הגרוש' מאישה ולא כן אנחנו עם ה' מצווים ועומדים אבל ידוע מ"ש בגמ' מכאן מודעה רבה לאורייתא דיכולים לטעון אנוסים היינו והקש' תוס' הא הדר קבלוהו בערבות מואב תי' רשב"א דקבלוה ע"ת לכנוס לארץ ולכך אין להם טענה רק כשנוטל מהם א"י וזהו מאמר הגמרא שבקשו לפרוק עול בימי יחזקאל והיינו כטענת הגמרא דכיון דגלו בטלו קבלת ערבות מואב וקבלת התורה היתה באונס ולכך בקשו לפרוק עול והנה הפוסקי' הביאו קושיא בשם תשובת מהרד"ך בהא דקיי"ל נשבעי' להורגים ולאונסים ובלבד שיבטל השבוע' בלבו והלא במ"ת נשבעו מבלי ביטול בלב ותי' בשלמא באונס דיכול לבטל בלב ואינו יודע מה בלבו א"כ צריך לבטל ואם לא ביטל הרי גיל' דעתו דניחא ליה בשבוע' משא"כ לפני ה' דיודע מחשבות א"א לבטל והכל בכלל אונס והנה כבר דרשו היש ה' בקרבנו אם אין אם אתה יודע מה בלבנו או לא הרי ל' ה' בקרבנו היינו שיבחין מה שבקרב לבנו ובתוונא לבנו יתיב וזהו ענין הקר' דאמר והסתרתי פני וכו' וזהו הגלות ובגולה ימצא' צרות רבות ורעות ואמר ביום ההוא היינו בגולה למה יהי' לי עתה בגולה צרו' הלא בעת שניטל' א"י ממנו א"כ יש לנו תי' אנוסין היינו ולמ' קרה לנו כעת צרות רעות ומזה תבין ע"כ כי אין אלהים בקרבנו ח"ו שאינו יודע מה בלבו וא"כ אין כאן אונס דהיה לו לבטל בלבו כקו' מהרד"ך ולכך קרוני צרות אלה כי אין לטעון אנוסים היינו ולהסיר זה הטעות והמינות בא הכתוב לתרץ ולומר דאין תמיהת' כלום כי התוס' הקשה הלא יהושע כרת עמהם ברית ותי' תוס' יהושע לא כרת עמהם רק על עכו"ם וא"כ לפ"ז על עכו"ם אין להם טענת אונס וזהו שאמר ה' הסתר אסתיר פני לא בשביל שאר עבירות דקשה לכם אנוסים והיינו רק לכך אסתיר פני כי פנה אחרי אלהי' אחרי' ובעכו"ם לא שייך אונס כנ"ל וא"ש ובזה יובן ג"כ כי ידוע כל מה שבא קללה ופורענות לישראל הוא בשביל חטאת ישראל כדכתיב כמה פעמים בקרא ובשעת חורבן כבר נמחל לישראל הכל כמ"ש תם עונך בת ציון ומה שהי' נענשים הכל היה בסבת חטאי' שחטאו ישראל אח"כ וא"כ הא דהי' א"י כמדבר ולא עבר איש והיה שממה הכל הי' בסבת חטא שחטאו אח"כ רק ע"ז יש להם תי' אנוסים היינו וכאן ל"ל כתי' הנ"ל דחטאו בע"ז כי בגלות ישראל מעל אדמתן לא עבדו עכו"ם וא"כ מה טעם יש לעונש הגדול הזה עד שאפי' הארץ לקת' בעונ' אמנם ידוע מה שאמרו ראוי היו ישראל בימי עזרא כמו עולי מצרים אלא שגרם החטא ונדחקו כל המפרשי' מה החטא אם נשיאות נשי נכריות אין זה מספיק כ"כ לחטא גדול לעכב עוד הישועה אמנם יובן ע"פ דאמרו חז"ל על יצה"ר דעכו"ם דצעקו אנשי כה"ג האי דאחריב ביתינו והגלינו מארצינו ועדיין מרקד בנו הלא לא עבדו עכו"ם בבבל כלל אבל יובן במה שנחלקו בעבודה לה' אם מאהבה ואם מיראה עד שאמרו יראה פנימיות קודם לאהבה ותדעו דרך משל מלך גוזר גזירות והעם אומרים ליראת מלכותך לקיים ציווי פקודתך אנו עושים כן אין זה גנאי למלך אדרבה יקר וכבוד כי ליראתו ותוקף מלכותו העם סרים למשמעתו אבל אם מתחלה בקבלות המלכות כשממנים אותו למלך אז אם אחד יאמר למלך אדוני המלך ליראתך היותך גבור מניתי אותך למלך ולולי יראתך לא הייתי מסכים במינוי שלך הלא זה שנוא בעיני מלך למאוד כי מורה שאינו כדאי למלך רק מחמת יראה הוד' לו היש בזיון גדול מזה וכן הדבר בהקב"ה לקבל עול מלכותו והאמונה שהוא יחיד ולעבדו בלב שלם זהו צריך מאהבה בלי פני' אחרת ומבלי להרהר לחבק חיק עכו"ם ח"ו כלל ולומר לולי יראת עונש המקום הייתי עובד לחמה וכוכבים כי זה מורה שיש ח"ו ספק ביחוד ה' ומלכותו וזה ח"ו טינא ומינות בלב איש אמנם כאשר תקוע בלב יחודו באהבה ובשמחה לשמור מצותיו מבלי לאכול דברים האסורים ולחמוד חמדת זמנים אף שעושה זו ליראת הקב"ה לבל יקצוף כי המעשה בעיני ה' רע זה מורשה ומותר ואין בו ח"ו שום הגעת בכבוד המקום וזהו כבודו ולכך אמרו וגילו ברעד' מקו' גילה שם תהא רעדה וזהו הנרצה מתחל' לקבל יחוד מלכותו באהבה ובחדוה אבל אח"כ לקיים מצותיו צריך יראה ורעד' למאוד ולכך נאמר בק"ש בקבלת עול מלכותו ויחודו הקדוש וטהור ואהבת וכו' זה צריך להיות באהבה והנה בעו"ה ישראל בגולה בבבל עדיין היה לתא דעכו"ם קשור בלבם ולא עבדו ה' מאהבה רק ליראת עונש וגלות כי ראו מה קרה להם בסבת עכו"ם אבל לבבם הי' חומד וכוסף לעכו"ם כי היה להם הרבה חמדת הזמן ע"י עכו"ם כמאמר הנשים לירמיהו מעת חדלנו לקטר וכו' חסרנו כל וזה העון טמון בלבם וזהו שאמרו אנשי כה"ג ועדיין מרקד בנו כי לא עבדו בגולה עכו"ם בפועל ולכך אמרו שגרם החטא היינו חטא עכו"ם הוא חטא גדול וזה הי' נשרש בלבם ולכך הי' ג"כ ארץ שממה כי בעכו"ם לא שייך אונס הייתי כמ"ש:
<b>וזה</b> מה שאמרו שאלו לחכמים ולנביאים על מה אבדה הארץ היינו לאחר חורבן כאשר גלו ישראל וזהו שאמר הפסוק על מה אבדה ארץ נצת' כמדבר מבלי עובר והיינו שאין ישראל עוברי' שם כי כבר גלו וא"כ למה אבדה ארץ אח"כ הא כעת אין עונשי ישראל כ"כ גדול כי יש להם טענה אנוסי' היינו וזהו היה קשה לחכמים ולנביאים לפרשו כי ידוע כל מה שבלבו של אדם אפי' מלאך אינו יודע רק השם לבד יודע מחשבות בני אדם ולכך קשה להם לפרש הדבר עד שבא ה' יודע מחשבות ופירשו ויאמר ה' על עזבם את תורתי וילכו אחר שרירות לבם דייקא וילכו אחרי הבעלים והיינו בלבם היו חומדים וסוררים ללכת אחרי בעלים שלמדו מאבותם והי' טמון בלבם ולכך נענשו וזהו אמרו של ר"י כי מה שהוא מאהבה שייך ברכה אבל מה שהוא בלי כ סף וחומד לא שייך ברכה וראש לכל תורה ותחילתו הוא אנכי ה' אלהיך כי הוא ראש ושורש לכל התורה וזהו שאמר שלא ברכו בתורה תחלה דייק' דלא קבלו מצות יחוד ה' ועבודתו באהב' עד שהודו וברכו לה' כי שרש עכו"ם הי' טמון בלב' ובזה יובן ג"כ הך דהתחלנו במה שאמ' כיון שגלו ישראל אין לך ביטול תורה יותר מזה והוא כמ"ש כי שגלו א"כ יש להם טענת אונס על כל התורה ואין לך ביטול תורה גדול מזה ובזו ניחא מה דהוצרך לדרוש על ביטול תורה ולא כפשוט' על גלות ישראל משום דק' בממ"נ אם אתה נותן ב' דמעות א' לחורבן בית ראשון ואחד לבית שני ואתה עושה חרבנות לשנים א"כ גלות בבל וגלות רומי תעשה לשנים דמ"ש חורבן בהמ"ק ומ"ש גלות ישראל והרי כאן ד' ולזה מפרשו על ב"ת והיינו דע"י גלות נתעורר טענת אונס היינו לקיים תורה וזה יתכן בגלות בבל אבל גלות רומי בבית שני לא יתכן זה דכבר קיימו וקבלו בימי אחשורוש ולכך ליכא רק ג' דמעות וא"ש ומזה נלמד בעו"ה כמה יש לנו להוריד כנחל דמעה על העדר יראי ה' הנפוץ בימים הללו בק"ק פראג והמדינה וכמה ביטול תורה איה שוקל ואיה סופר איה בה"מ הקבוע לרבים איה בה"מ של תינוקת אבל יותר יש לקנא אותן זכי חולקיהון אשר סבלו יסורין ביזה שממ' וגלות ממש נפוחי כפן סובלים על יראת המקום ואין לך קידוש השם יותר מזה אלו שמעתם אמרים כאשר אחד נתעשר בפראג ומצא מציאה הון רב כמה הייתם מקנאים אותו לומר זה הצליח ויותר יש להתקנאות שזכו למעלות השלמות ונדו מביתם כגר ע"פ השדה ואין פורס להם לחם וקיימו וקבלו מבלי התרז' כלל נגד השם ותורתו זכי חולקיהון בתורה ובאמת מי שאהבתו בוער כאש נגד ה' כל הצרות ויגונות כאין נגדו הלא העידו הכותבים זכרונות הרופאים באיש שיש לו חשוקה אשר באהבתה ישגה עד שלו כל מר מתוק ולא יקפיד אם אומן עלי תולע או עלי אשפתות וכאשר כתב גאלינוס בחולה שלא ידע סיבת החולה וכאשר באתה אשה אחת לחדרו הרגיש בדפק שינוי וכן היה בלכת' מחדרו ובזה ראה שכל חושים תלוים בזה ומזה הבין מחלתו וכן האיש אשר לו חולת אהבה עם ה' לא ירגיש בשום דבר והכל כלא נחשב כי אל ה' תשוקתו ולהב אש אהבת ה' ימשול בו בכל אופן ולכך אמר שלמה מים רבים לא יוכלו לכבות את אהבה רשפיה רשפי אש הוא אש אהבה ולא יכאוב לו שום נזק ולא ירגיש בשום דבר צער וזה המליצה שאמר אם תלך במו אש ותבוא במים אתך אני הרצון שאם אהבת ה' תקוע בלבו לא ירגיש באש ומים וזהו הרמז במדרש אלו זכיתם הייתם קוראים אש תמיד תוקד על המזבח ועכשיו אתם קורא ממרום שלח אש בעצמותי שהוא הנרצה כי לבו של אדם הוא מזבח הפנימי וחיצון לפני ה' לרצון זבחי אלהים רוח נשברה ושם תוקד אש תמיד לא תכבה ומי שאש בוער בקרבו לא ירגיש בשום צער וכאב ולא היו אומרים ממרום שלח אש אבל להיותו דלא היה אהבתם שלם עם ה' ונכבה אש והיה מרגישין במקרה הזמן וצעקו ממרום שלח אש:
<b>אמנם</b> דברי המדרש הזה יש לו פנים אחרת ועיקר תכלית ואבל ההספד הוא לזכור ענין מורה הזמן ולומר הלא ראינו כי אנשים האלה ישבו לבטח פתאום בא הפורעניות ואל יתייאש אדם מן הפורעניות כי בעוה"ב כשמה"ד מתוחה על ישראל כל ישראל בחזקת סכנה וצריך תפלה ותשובה הלא נודע לכם כי לימים ימימה אמרתי שחוששני כי יש רתחא בעולם ושטנא נצח לקבלנא ולכן בבקשה קומו ונגדר גדר לה' שירחם ה' על עמו ובלי ספק שהקב"ה ינקום דם עבדיו השפוך אם אנו עושים תשובה וזהו מאמר הפסוק לעשות נקמה וכו' הדר הוא לכל חסידיו היינו כמ"ש כי כשהקב"ה עושה נקמה הוא אות שישראל שבו בתשובה ג"כ וזהו תכלית פארם הודם והדרם והענין במה שאמרו בב"ב כי שאלו הלא המפרנס עניים עושה נגד רצון ה' משל לרב שחובש עבדו במאסר ואחד נותן לו מזונות והשיבו כי המשל כך אב שחובש בנו במאסר כי יש לאב נחת בשקם אחד ומפרנס בנו ואנו בנים למקום וצ"ל תוספת קצת דמ"מ למה יש חרון אף ה' במעלים עין מצדקה הלא הוא חובשו ומנע ממנו אוצר תבואה וצ"ל כי כך המדה אב שכועס על בנו וממאן לזון אותו אם שומרים משמרת ביתו אין נותנין לו בהחבא מזונות לסוף האב כועס עליה' ואומר אני כעסתי אתם היה לכם להיות חכמים ולדעת כי בני הוא עכ"פ היה לכם לזונו ומבלי להשגיח בכעסי וכן הדבר בעני שה' כועס על שומר משמרתו שלא זנו אותו ומזה הטעם והענין יש להבין שהקב"ה שולח לרשע לנקום מצדיקים כפי הדין כי אין השם עביד דין בלי דינא ח"ו ורשעים נקראים חרבו של מקום ומ"מ מעניש הרשעים שעשו שליחות הלזה כמ"ש נבוזראדן אלהים בעי לכפורי ידו בהאי גברא והוא הטעם הנ"ל אב שמצוה בכעסו למשרתו להכות לבנו מכות רצח המשרת החכם אינו מכהו כי יודע היותו בנו וכאשר יעבור הזעם יחוננהו אבל הטפש יעשה כמצותו וכשוך חמת אב היטב חרה לו על המשרת הזה שלא הבין להתנהג בחמלה עם בנו ומבלי להשגיח בדבריו בעת כעסו וזהו לעשות נקמה כו' הדר הוא לכל חסידיו כי מזה אות ומופת היותינו בנים למקום ולא עבדים והיש פאר והידור יותר מזה שאנו בנים לבורא עולם ומלואה גם יובן במ"ש בזוהר דכתיב חסד אל כל היום וכתיב אל זועם בכל יום וא"כ איך החסד דכל יום ותיר' דזעם שיש לו כל היום על הרשעים הוא החסד לצדיקים כי שופך חמתו ומדת דינו על הרשעים ואז מדת טובו ורחמיו בשפע על הצדיקים וזהו לעשות נקמה וכו' ואז הדר הוא לכל חסידיו כי יהיה נועם ה' וטובו על החסידים הישרים והנה בעו"ה בגולה אין ה' כועס וזועם על רשעים ומזה נראה שאין אתנו חסד בעו"ה כל היום:
<b>וזהו</b> תפלת אסף הנ"ל אל תחרש ואל תשקוט אל כי מדת אל זועם וחסד אל שוקט בעו"ה בגלות ובקש הוא שאל תשקוט המדה ההוא והתעורר המדה ההוא להיות זועם בכל יום להשיב נקם לצריו ולהיו' עלינו אור חסדו כל היו' ולכך בתפל' י"ח תקנו תחיל' ברכת המינים שישפוך ה' כעסו על הרשעים על מלכות זדון וסיעתו ואח"כ ברכת על הצדיקים ואמר אסף כי הנה אויביך יהמיון ומשנאך נשאו ראש ויובן במ"ש דירמיה קרא מגילת איכה באזני יהויקים וקרא לכל פסוקים ראשונים אמר אנא מלכא כד הגיעו להיו צריה לראש אמר מאן אמרה אמר ירמיה כי ה' הוג' מיד קדר אזכרות ושרפן באש ויש לתמוה כי דבר זה בלתי מובן בקראו כי ירושלים תשב בדד כאלמנה והיתה למס וגלתה יהודה מעוני ודרכי ציון יהי' אבילות וכהנ' יהי' מתנשא הוא בלבו לומר אני אמלוך מלך כזה מה טיבו בנאות מדבר שועלים הלכו בו בעו"ה ואין מלך בלא עם וגם מה שאל מי אמר וירמיה השיבו ה' הוג' השאלה והתשובה תמוה פשיטא כל דברי ירמיה מפי ה' ולא ענה מלבו כלל וקדירות אזכרות לשרפן באש פשיטא אין לו מובן כי נלחם לחלל שמו הגדול והקדוש אמנם יובן מ"ש בגמ' פ"ק דסנהדרין דאלדד ומידד התנבאו משה מת ויהושע מכניס ופריך הגמרא א"כ איך אמר משה מי יתן וכו' מינח ניחא ליה ומשני גמ' לא סיימוהו קמיה עיין פירש"י ודוחק אבל אמרו הפשט כי לכך אמר משה מי יתן וכו' כי מה שהקב"ה אומר ע"י נביא אינו חוזר לבל יחשדו אותו לנביא שקר לכך אמר מי יתן והי' כל עמו נביאים א"כ יהי' סיפק ביד ה' להנחם לרעה אשר דיבר עליו כי כולם ידעו שאין הנביא אמר שקר רק הקב"ה חזר ולא נביא שקר הוא אך במה דאמרי' שמה שאומר הקב"ה בעצמו חוזר היינו לרע אבל לטוב אינו חוזר כי לא יחזור ה' מיעוד הטוב וזהו קו' גמ' מינח ניחא לי' ול"ל כנ"ל דבקש שיהי' הכל נביאים שיהי' בחזרה הא אמרו יהושע מכניס לארץ וטובתו של יהושע א"א בחזרה ואף מיתת משה א"א בחזרה כי אין מלכות נוגעת וכו' וע"ז משני הש"ס לא סיימו קמי' וא"ש והנ' כל מה שאבותינו בא"י לא האמינו בדברי הנביאים המתנבאים בשוממות ארץ ואמרו לא תבא עלינו רעה הוא שחשבו כי ה' אל רחום וחנון ארך אפים חומל ישראל למאוד ואפילו בעת כעסו לא שכח רחמיו ולכך אף שדיבר לעשות רעה כאשר יגיע העת לעשות יחמול על עמו וינחם על הרעה וזה היה תכלית טעותם ולכך כשירמי' אמר לו כל הפסוקים איכה לא חרד ואמר מלכא אנא כי לא יקרה הרע' אשר ניבא כי ינאם ה' ויחמול על עמו אבל כששמעו היו צריה לראש היינו כי אמלא' זו חריבה זו וכשאנו יורדים הצרים עולים ואם כן זהו לטובתם ובזו אין דבר ה' חזרה כי אין דובר דיבור לטובה ויחזור בו ויוציא דבריו לבטלה חס ושלום רק ידוע דעת הרמב"ן הוא רק דבר ה' בפועל אבל ע"י רה"ק וכדומה יש חזרה ולכך שאל מי אמרה אמר כי ה' אמרה וכשמעו כי יצא מפי ה' לטוב לעמים צרי ישראל א"כ ליתנהו בחזרה והרי הרע' לפניו ובזו נתמלא כעס וחי ה וא"ש ומה שקדר אזכרות ושרף באש הוא שטען טענת משה כי שמך נקרא עליהם ומה תעשה לשמך הגדול וכן טען דניאל כי שמך נקרא על עירך ועל עמך ושם ה' נקרא על הבהמ"ק כדכתיב הבית אשר שמו ה' נקרא עליו א"כ בשרוף הבית באש אף שמו כביכול כאלו וכו' וזהו מטענת יהויקים איך אפשר לשרוף בית ה' ולזה קדר האזכרות ושרפן באש להורות כי השריפת בהמ"ק אינו נוגע לו רק לכבוד ה' אשר שמו הגדול נקרא עליו וא"ש והנה כבר כתבתי בירמי' במה שנאמר רגע אדבר על גוי וממלכה לבנות וכו' הנראה כך כי יש חזרה אפי' מדיבור טוב והוא כי הקב"ה נותן זמן שיהי' לעם הזה טובה על זמן א"כ אח"כ ביד ה' כפי מעשה העם ההוא אם להאריך זמן שיהי' זמן ארוך או זמן קצר ועכ"פ דברו לא ישוב ריקם כי לא דבר רק לזמן וזהו מ"ש רגע אדבר כי רגע לשון זמן וכשמדבר כן אז אם ירעו מעשיהם ישוב ה' מאמרו הטוב ויקוים רק בזמן פחות מן הזמנים כי מתחלה לא הי' יעודו רק לרגע וברצותו מרחיב וברצותו מקצר ולפ"ז אף אם עלו כבר צרי ישראל למעלה וגדולה אח"כ יש ביד ה' לרחם על עמו ולהנחם מהרע' כי יעוד הטוב לצריו כבר נתקיים כי לא ניתן להם גבול קצבה וזהו מאמר אסף כי הנה אויביך יהמיון ומשנאך נשאו ראש פי' שכבר עלו ונשאו ראש וא"כ כבר נתקיימו יעודם הטוב ואף אתה חוזר בך לרחם עמך ולהנקם מצריך ולכך יש לשמוח בראות רוממות צרי ישראל כי בזה יתקיים יעוד ה' וישוב ה' לרחם על עמו אך באמת כלו כל הקיצי' והדבר תלוי בתשובה ואין התשובה כמו שחושבי' המוני עם טבילה ותענית סיגוף ורבוי דברי תהלים ותפלות שערי ציון וכדומה והכל בלי לב רק שפתיו נעות ואין כאן עזיבת חטא אשר בעו"ה מורגל מנעוריו וגם כי יזקין בארץ גזעו לא יסור הימנו תפלה בלי כונה ובפרטיות בלי מבטא על פי גדר הדקדוק ולפעמים אומרים טעות עד שיש בו ממש חירוף וגידוף ולדעת הרמב"ם הקורא ק"ש בלי קריאה כראוי על פי דקדוק הלשון לא יצא ידי חובתו אוי לנו כי רבים ימותו ואין בידם ק"ש אמת ומה נעשה לשיחה בטילה ושיחת אנשים ונשים בושני מכם אתם אומרים פרקי אבות ולומדים בעת מנחה בבה"כ מכאן אמרו כל המרבה שיחה עם אשה ג"ר לעצמו ולא יעבור זמן מהעת צאת מבה"כ והנה אגודו' אגודות ברחוב ועל המים וכדומה אנשים ונשים ברוב דברים לא יחדל פשע העבודה שאין בשיחה לא תורה לא חכמה ולא ישרות ודבר מועיל כי אם לשון הרע שיחה בטילה ומה תענו ליום פקודה מה ששמעו אזניכם וראו עיניכם כמעט רגע תשכחו מהר סרו מהדרך אשר למדום אבותם בפרקי אבות בעו"ה קהל פראג היה בהם כל המדה לא היה קהל בכל העולם זהירים וזריזים במצות ולומדי תורה לש"ש כמותם רודפי צדק רק עון זה חוששני הואיל שלא מחיתם כ"כ על תערובות אנשים ונשים לזאת הפגיעה בם ה' עון כלנו ולא נפקד מהם איש כלל בעונותינו הרבים וממש הערו נפשם למות אך בה' אל ימרדו הלא תכירו כי הם עם קדוש לה' אשר עמדו בנסיון כזה הי' לבוז ולמשיסה וממש טובים חללי חרב מחללי רעב ואמרו בגמ' כשחלה ר"א נכנסו תלמידיו לבקרו אמר חימה עזה יש בעולם התחילו כולם לבכות ר"ע שמח כו' ונתן טעם לשמחתו כי אלו אין פשתנו לוקה וכו' הייתי חושב קיבל רבי עולמו ועכשיו שאני רואה רבי בצער אני שמח אמר ר"א לר"ע כלום חסרתי מהתורה א"ל רבי עקיבא למדתני רבינו כי אין אדם צדיק בארץ אשר לא יחטא עכ"ל ויש להבין מה ביקש ר"א באומרו חימה עזה וכו' הלא עין תלמידיו רואים כי על המשכב הוא וגם למה בכו וכי לא ידעו את אשר יאהב ה' יוכיח הן יסורין של אהבה ומה זה ששאל כלום חסרתי וכו' לכאורה נראה זה ליהורא וגם כי הי' נעלם ממנו פסוק אין צדיק בארץ וכו':
<b>אמנם</b> נראה דיש להבין ג"כ במה שאמרה אשת איוב עודך מחזיק בתומתך ברך אלהים ומת והשיב איוב כאחת הנבלות תדבר וקאמר שם בכל זאת לא חטא איוב ולא נתן תפלה לאלהי' דכבר הרגיש במדרש וכי ס"ד אשתו של איוב ובפרט למ"ד שהיתה דינה בת יעקב שתיעצו לגדף השם הנכבד וגם מה חידש הקרא שלא נתן תפלה פשיטא הלא כל דבריו עד כה היו בצדק וביושר אבל כבר אמרו בכל מאודך בכל מדה שהוא מודד לך הוי מודה לו והיינו כי על הטובות יש לברך הטוב והמטיב ועל הרעות דיין אמת ואף כי הכל מה' א' מ"מ במה שיצא ממדת רחמי' יש לברך לבעל רחמים באמרו הטוב ומטיב ובמה שיגיע מדת הדין יש לברך לבעל דין ואין לערב המדות זע"ז לכך אמרו בכל מדה וכו' וזה מבואר ממש שם בגמר' דברכות והנה בגדר היסורין הבאים על אדם יש שתי בחינות א' לא לעונש רק להזכירו ולעוררו משינת אוולתו דרך משל אדם שיתעלף יכוהו על לחי וכהנה מעינוי נפש עד שירגיש וישוב רוחו בקרבו ואין הכא' זו לעונש או מאיש שחרה אפו עליו כי אם לטובתו והאיש האוהב לו ביותר הוא יעשה לו כזאת ואף הוא בחזרתו לבריאותיו יחזיק לו טובה בזה וכן בחטאים שאדם דש בהם ויתעלף ואין רוח טהור בקרבו וכשיגיע לו מצער וכאב ירגיש ויאמר ה' עשה לי כזאת כי כזאת וכזאת עשיתי ולומד מוסר ולא ישוב לאוולתו אשר חטא לנפש וזה תכלית הטובה ולא נקרא כלל עונש כמו הנמשל באדם הנ"ל שהוא תכלית הטובה והקורב' מאדם לחבירו אמנם בחינה שנית הוא לעונש לאדם בעבור חטא שנענש מה' כי חרה אפו בו על כי עזב מצותיו ודרך הישר וזהו שהוא מיוחס למדת הדין כי נעשה בחמת ה' והמופת להכיר היסורי' מאיזה בחינה הם הוא איש אשר יבואו עליו יסורין עד א"א לעמוד בהם כי אם יגוע וימות א"כ ע"כ מבחינ' שניה הם כי א"א להיות מבחינ' ראשונה כי לא ניתן לו זמן לתהות על הראשונות ולהטיב דרכו כי מת מתוך היסורים וזהו פשוט והנה איוב יסורים שהיו מתחלה באים לו באבוד רכושו ובניו ייחס הכל לבחינה ראשונה לעורר משינתו האוולת למען ייטיב דרכו ולזאת חשבה כי לא נעשה ממדת הדין כ"א מבעל הרחמים גמורים כנ"ל ולכך כל ברכותיו היה למדת הרחמים וזהו שאמר ה' נתן ה' לקח יהי שם ה' דייקא שהוא מדות רחמי' מברוך כי הוא בכלל טובה שיש בו ברכה למדות הרחמים ולזה שתקה אשת איוב כי גם דעתה היה בכך אך כאשר הגיעו יסורים שהיה כ"כ מרים וקשים עד שאמרו חז"ל קשה צערו של שטן וכו' ושפטה אשת איוב כי יסורים הללו למיתה ניתנו וא"כ א"א שיהיה מבחינה ראשונה כי הלא ימות בהן רק ממה"ד וא"כ הברכה למה"ד בכלל ברוך דיין אמת כנ"ל וזהו שאמרה כי ראתה שהוא מייחס גם זה למדת רחמי' אמר' עודך מחזיק בתומתך ברך אלהים וכו' רצונה לומר לא כן הוא כמו שאתה חושב שהיסורין שלך הם בגדר רחמים כי מות תמות ביסורים הללו וא"כ ברך אלהים דייקא הברכה תהיה למדה"ד ומת כי תמות תיכף כי א"א לסבול יסורים כאלה ותחיה וזה מורה כי הוא לעונש מבעל דין ולו נאה לברך כביכול והשיב איוב לא כי כי לא אבעוט ביסורין ואקבל וחיה אחיה וזה אמרו את הטוב נקבל וכו' ודעתו היה שהכל מבעל הרחמים ולא בירך למה"ד כ"א למדה"ר וקאמר הקרא דלא תימא ששינה המדות למעלה וקלקלו הצנורות כביכול כ"א בכל זאת לא חטא איוב ולא נתן תפלה לאלהים דייקא שלא פגם במדת הדין ויפה עשה שבירך לבעל הרחמים כי כל יסוריו לרחמים גמורים היו להטיב באחריתו כנודע:
<b>ובזה</b> יובן ג"כ מאמר הנ"ל כי כבר אמרו חז"ל אין בעל הרחמים פוגע בנפשות תחלה והנה יש ג' אופנים במה שפוגע בנפשות תחלה א' אם יסורים הבאים לאדם לא בשביל עצמו כ"א לייסר הדור שיאמרו אם לצדיקים קרה כן אנן מה נעשה ואם בארזי' נפלה שלהבת א"כ אם יבא עונש זה לצדיק בחסרון ממון שלו וביתו ובגדיו העבודה שלא יקחו ממנו מוסר שום אדם כי מי יחוש אם ת"ח או צדיק מופסד בממון אדרבה יצחקו עליו צעירים ויאמרו כך יפה לו לאו כל אדם זוכה לב' שולחנות וכדומה ומעולם לא ראיתי אחד שהרהר בתשובה בראותו שת"ח נלקה בממון שלו יאמרו קהל ה' אם היה שמעתם כי שלשה חכמי לב ז"ל שספדנו כעת ירדו מנכסיהם אם הייתם מאנחים אנחה קטנה עליהם או להוריד דמעה טיפה כחרדל אבל בשמעם כי פגע מדת הדין בגופם ישראל קדושים הם לבכות עליהם וללבוש שק ואפר בחלותם כראוי לס"ת ששרוי בצער:
<b>והנה</b> יש עוד ב' אופנים והם כמעט א' אם היסורים אינם באים לייסר הצדיק שישוב מדרכו רק עבור עונש דהיינו ת"ח שביטל מתורה ואמרי' שהוא מעות שלא יוכל לתקן כ"א ילמוד כל היום בלא"ה צריך לעשות כן ובזה ענין בא העונש עליו תיכף בגופו כי לא שייך שיבוא על ממון שלו אולי יחזור אין זה בגדר החזר' כי הוא מעוות וכו' ועוד יש אופן אחר והוא במה שנאמר אין צדיק אשר יעשה טוב ולא יחטא הפי' הוא כך כי כעת א"א לעשות כל מצות בלתי חלק חטא וחלק ס"א כדומה מצות עונה מצות פו"ר בלתי יצר לתאו' א"א לעשותו וכן לאכול בשבת בלתי יצר לתאוה וכיוצא בזה ממש עד שאנשי כה"ג הוצרכו להניח ליצרא דעבירה דצריך לי' לברייתא ולזאת בעו"ה כל מצות ומע"ט יש חלק לס"א בגווי' ולע"ל בעולם התיקון יהיה הכל בלי צד יצה"ר כמו קודם חטא שהיה אדם בועל בלי חמדת יצה"ר ולכך לא יתבוששו וכן יהיה לעתיד לבא ויהיה כשירצה איש לזקק לאשתו יתפלל לה' ויזווג כי מה' יהיה לו כח הזה וזהו ויעתר יצחק לה' לנוכח אשתו ועיין במדרש נעלם פ' אלה תולדות וכו' ע"ש וזהו אין צדיק אשר יעשה טוב ולא יחטא כי לא סגי בלא"ה ולכך הקב"ה שחפץ בטובת בחיריו למען יהיה שכרו זקוק ומזוקק לעה"ב לבל יהיה בו סיג בתערובות ס"א במצוה שולח לו עונש בזה העולם ושכרו שלם לעוה"ב וא"כ עונש זה בא על דבר שאין בו מהחזר' ותשובה כי בעה"ז לא סגי בלא"ה ולכך בא תיכף על נפש צדיק ויובן בזה דר"א חלה ולא הגיעו לו שום יסורים בממון כ"א תיכף חלה ואמר חימה עזה יש בעולם מהכ"ת שיבואו תיכף יסורים על הגוף אין זה אלא חימה עזה יש בעולם והיסורים הם כדי שילמדו תועים בינה לייסר המוני עם כנ"ל האופן הראשון ולכך בא עלי כי חימה עזה יש בעולם דייקא וכשמעו תלמידים לזה התחילו לבכות שהיא נענש בעון דורו ובחבורתו נרפא לנו וה' הפגיע בו עון כולנו ור"ע שחק כי חשב שהוא מפאת עצמו ולא שיחזור בו כ"א לעונש ולכך בא תיכף על גופו ואמר כי שמח כשרוא' פשתנו לוקה וכו' וזהו שיסורים באים לעונש ור"א השיב שר"ע סבור בדעתו שהוא מפאת שנית הואיל ונתרשל בתורה ואין לו תקנה כנ"ל לכך שחק ולזה שאלו עקיבא כלום חסרתי מהתורה הרצון שמנע רגע אחד שלא למד כי כבר מבואר בגמ' דסוכה בהפלגת התמדת התורה של ר"א ממש בלי ביטול הרף עין ואמר ר"ע לא כן אני חושב כי אם הוא באופן השלישי כי אדם אין צדיק וגו' עז"א פשתנך לקה שלא יהיה בשכרך לעה"ב שום סיג ולזה אני שמח וזהו א"א בחזרה וא"ש ומזה נבוני עם שפטו נא כמה חובה עלינו לצער בצערם של צדיקים אבל לא יהיה צער בעלמא ואנחה לבד רק כמ"ש לתת ללבו לתקן מעשיו בכל דרכיו ולראות להתמיד בתורה כפי אפשרי כי מעוות הוא לא יכול לתקן וכל רגע פסידא דלא הדר וכשאתם עוסקים בתורה יהיה עסקיכם לש"ש לא לפלפול ויוהרא רק ללמוד לשמור ולעשות כל איש ישראל אשר איננו בקי בהלכות שבת מרישא לסיפא לא יכונה אצלי בכלל איש השלם אוי ווי איך מצפים ומייחלים לגאולה ואלמלי שמרו ישראל שתי שבתות היו נגאלים והגאולה תלוי בשמירת שבת ונחנו בעו"ה עוברים בחסרון ידיעה על רב אסורא דאורייתא ודרבנן ההולך בדרך ורוח נושב ורוקק ברוח ורוח נושא הרוק עובר משום זורה כדומה כהנה וכהנה איסורי' רבים וסיפר לי א' מתלמידי שהיה בעל זוז והיו יושבים בשבת במסיבה וחם להם ולקחו החלונות מתוך ציר שלהם והסירו משם ותלמידי מוחה וצחקו עליו והוא איסור גמור איסור בנין וסתירה ולכך חובה ללמד הלכות שבת וי"ט ושמירת שבת מקרב' הגאולה ואמרו במדרש כפוי טובה בניי אני אמרתי למענכם שלחתי בבלה ואתם אמרתם קרא עלי מועד לשבור בחורי והוא תמוה אבל יובן במה שכבר מקדם בדרוש חנוכת בה"כ אמרתי קושיא זו להריטב"א ז"ל במה שנכנסו גוים לק"ק ומצאו קרובים מעורים זה בזה וכו' דהא בזמן שאין עושים רצונו של מקום אין פניהם איש אל אחיו וכבר תרצתי אז אבל כעת יובן בדרך אחר כי ידוע מ"ש במדרש לעולם לא זזה שכינה מישראל בשבתות וימים טובים אפילו בשבת של חול ובהך אפי' בשבת של חול רבו בו פרושים ואין דבר יוצא מידי פשוטו כי כל מועדים נקראים שבת כנודע וכוונת המד' אפי' י"ט ב' של גליות שהוא באמת חול דבקיאי אנן בקביעא דירחא ואמרו לגבי מת כחול שווי' רבנן ומ"מ לא זזה שכינה ומבואר בירושלמי דתענית בחרבן בית ראשון היה חרבן הבית באחד באב כי בט' תמוז הובקע העיר וכ"א יום מקל שקד הוא א' באב וידוע בגמ' דעירובין כי ס' אב היה ביום א' א"כ ר"ח אב היה בשבת והיה אז השכינה שורה בנו ולפי' מצאו פניהם איש אל אחיו וא"ש אך הטעם באמת למה סיבב הקב"ה שיחרב בשבת ולא היה מגין שבת לבל יחרב בו הטעם שהוא לטובת ישראל כי למענכם שלחתי בבלה כי השכינה הולכת עם ישראל להגן בעדם כאם המרחפת על הבנים ולולי כן ח"ו כבר גוענו ואבדנו ולכך מבואר בזוהר שנגלה המרכבה ליחזקאל לנחם לישראל כי חשבו שאין השכינה אתם בגולה וא"כ ח"ו אבדה תקותינו ויחזקאל נחמם שראה המרכבה בנהר כבר ולאות כי השכינה עמהם לכך לולא שהשכינה היה בלא"ה שורה בישראל בעת החרבן ביום שבת קדש היה קשה לשכינה לדבק בישראל אחר סלוקה למעלה ברום גבוה אבל הואיל בלא"ה שבת היתה למטה שורה עליהם וכשנחרב הבית לא זזה מאתם כאם אשר בניה תנחם והלכה בגולה אתם ואם בגולה צריך להיות השכינה אתנו לבל יכלו אותנו הצרים מכ"ש ביום חרון אף ה' ביום זעם ביום החרבן לולי שהשכינה היה אז שורה בישראל עבור קדושת שבת כבר פגעו בישראל לבלי יהיה ת"ו שריד באהלי יעקב וזהו סיבות החרבן בשבת ובזה יובנו דברי מדרש כי כבר נודע כי שבת אלה מועדי ה' וכו' ולכך כנסת ישראל מתרעמי' קרא עלי מועד לשבור בחורי והיינו כי בש"ק נחרב הבית ולמה לא הגין זכות שבת והקב"ה משיב כפויי טובה אתם זהו לטובתכם אני אמרתי למענכם שלחתי בבלה והיה לכם לדעת כי מזה הטעם נחרב בשבת וזהו תקנתיכם וא"ש. ראו כמה יש לנו לכבד השבת כי זהו שמגין בעדינו ושכינה אז לנגדנו ובאור אלהים חיים אנו הולכים לכן צריך שמירה ביותר ביום השבת בכל דברים כעומד לפני שכינה ומי לא יירא ולא יחת ובכל מקום יש קדושת המקדש כנזכר באיוב לזאת יחרד לבי ויתר ממקומו ודרש במדרש אין ויתור אלא קפיצה בני אהרן עוזי' נכנסו להקטיר מתו ונצטרעו טיטוס נכנס בשלום ויצא בשלום והמכוון בזה כי רבים מייחסים שלימות למקום כמו עוד היום אומות אומרים סגולת המקום להשמיע תפלה שם כמו שסגולת המקום להצמיח פרי זה משא"כ מקו' אחר כן סגולת מקו' זה להשמיע תפלה ולעבוד עבודה יותר משאר מקומות אמנם האמת אף כי מעלת מקום הכנה לכך העיקר במעשה האדם לקשור שם השריית שכינה ואמרו חז"ל לא המקום מכבד האדם כ"ז שהשכינה היה בהר נאמר צאן ובקר אל ירעו ואח"כ הותרו וכן מורה קדושת המקדש כ"ז שהשכינה שם כשהיו נכנסים נדב ואביהוא ועוזיה היו נזוקים ובהסתלקות השכינה טיטוס ושאר צוררים נכנסים ויוצאים כי סר צל השכינה משם לבל יהיה אור שכינה זורח ומבהיק וזהו כוונת המד' ויתר אין ויתר אלא קפיצה פירוש שהלב קופץ ממקומו כי מתחלה הלב חשב שהכל תלוי בקדושת ומעלת המקום אבל כעת הלב קופץ מזה דהיינו מן המקום כי אין עיקר תלוי במקום כי אין מקום מכבד כנ"ל והראיה כי נד"ו ועוזי' נענשו בכניסתן וטיטוס יצא בשלום ש"מ דאין מעלה במקום גרידא כ"א הכל בעשי' לשמה לקשר שכינה וזהו ויתר ממקומו כי הלב שחושב לתואר מעלה למקום קפץ וראה ששקר חשב ולכן בכ"מ שמשמרים שבת כראוי יש קדושת מקדש ושריית שכינה ולכן מאוד יש ליזהר בשבת בעסקיו ודבריו וענינו כעומד לפני ה' ועיני ה' תמיד בו הנה טעם ופי' על ששחקו גוים ופרס ידו על כל מחמדיה הענין הוא כך כי כבר נודע כי לפי המזל ח"ו יש לנו כליון כי המזל מורה שאברהם אינו מוליד רק אנו למעלה מהמזל והנה כל מעשי עכו"ם בטלמסאות הוא כך שעושי' צורת זכר ונקבה בדבוק והוא מורה על חמה ולבנה ומקטרי' ומנסכי' והוא לשיטתם לחכמת הקסם להוריד שפע כי יושבים תחת המזל הנה המה היו תמיד יודעים כי אין לנו עסק עם מזלות כי אין מזל לישראל ולכך חשב אף כי לפי מערכות השמים רעה נגד פנינו מ"מ אנו למעלה מזה ובבוא' לק"ק ומצאו כרובים מעורים שהוא זכר ונקבה בדיבוק חשבוהו למיני טלמסאות והוא לחמה ולבנה וא"כ ראו שישראל ג"כ צריכים לכך חשבוהו שהם ג"כ תחת המזל וע"פ חכמת כוכבים רעה נגד פניכם ח"ו א"כ שחקו ויאמרו זה היום שקוינו בלענוהו כי משמים נלחמו בעדם כוכבים ממסילותם וזהו ג"כ שעמון ומואב שמחו בזה כי עיקר עוונם היה בשכירות בלעם ובלק וקסמים בידם כי בן נח מצווה על כישוף וזה היה ענין בלעם כי מה בכך שידע רגע אשר יכעוס ה' וכי בשביל כך ח"ו יהיה השם בעת אפו עושה דבר נגד הדין וישמע בקול מתועב כזה וכי בן אדם הוא ח"ו לקבל בעת כעס ל"הר ויקטול בלי חקור הדין הטוב הלא הוא שופט צדק ודיין אמת צדיק וישר תמים פעלו אבל כל עסקיו לקסום קסם כדכתיב וקסמים בידם רק אין הקסמים מצליחים רק ברגע כשה' כועס אז נוטל' ס"א שפע ואז יש לס"א יותר כח בקסמים ואז מצליחים ביותר וזו היה מעלות בלעם כי בלק היה יותר בקי בחכמת הקסם לעשות טלמסאות בקטורת ועבודת כנ"ל רק כל חכמת בלעם היה לכוון השעה והעת אשר זועם ה' ואז הקסם מצליח והכל היה בכישוף ולכך ריחק ה' אותם הואיל והלכו בקסם וב"נ מצווה על כר ודור הפלגה שנענשו היה הכל הואיל שהלכו אחר קסם ולכך כאשר ראו כרובים חשבו שהוא ג"כ ממין הקסם וא"כ מה חטאו בקסם הלא ישראל ג"כ עושים כך ולכך אמרם עמון אשר לא יבואו בקהל לך פרשו ידם על מחמדי' כרובים לסובב בשקר כהנ"ל ובזו שלמדו הואיל ועושים טלמסאות חשבו כי אין ח"ו שריד לישראל כי מזלות נלחמו נגד ישראל והכרובים היו צפונים וטמונים בתוך ק"ק והגוים הוציאם וזהו מאמר אסף על עמך יערימו סוד ויתיעצו על צפוניך היינו כרובים שהיו צפונים בהסתר מקום סתר ישיתו עצה עליהם ויאמרו הנה ככל המון גוים בית ישראל עובדים לצבא השמים וא"כ כלה ונחרצה משפט' כי המזל למולם לכך אמר לכו ונכחידם מגוי ולא יזכר שם ישראל עוד כי כל עבודתם למזל כמונו והמזל לוחם נגדם וא"ש אבל יש עוד פי' בזה ונקדים להבין במה דדרשו על פסוק ואם לא תשמעו לי במסתרים תבכה נפשי מה במסתרים מקום יש לקב"ה ושמו מסתרים ומי איכא בכיה קמיה קב"ה והאר"פ אין עצבות לפני קב"ה דכתיב עוז וחדוה במקומו ומשני כאן בבתי גואי כאן בבתי בראי ופריך בבתי בראי לאו הכתיב ויקרא ה' צבאות לבכי וכו' שאני ב"המק דאפי' מלאכי שרת מר יבכיון עכ"ל יש להבין דהא קרא מדבר בנביא שמזהיר העם ואמר שאם לא ישמעו לו יבכה נפשו במסתרים ומה ענין זה להקב"ה ועוד מה שאל מה מסתרים מה קושי' מקום סתר שמה לבל יכירו ברואיו בעצבונו וגם יש להבין החילוק בין בתי גואי לבראי ומה הן ועוד הא כבר אמר שבמקום הנק' מסתרים בוכה וכאן אמר בכל בתי גואי והא אמר רק במסתרים בוכה ומה ענין קושי' זו לר"פ הא מקרא מלא עוז וחדוה במקומו ויתר דברי תימא מבוארים בעצמן ואין צריכים לשאלה כלל אבל יובן דיש להבין במה דקא' הנביא אם לא תשמעו במסתרים תבכה נפשי כי לא בכה פומבי' הלא אמר מי יתן ראשי מים ועיני מקור דמעה ואבכה וכו' ומי יתנני במדבר מלון אורחי' והענין הוא כך כי להסיר הצער הגדול אחד הוא מי שאינו דעתו שלימה לא ירגיש בצער ולכך נחנו בעו"ה אינם מרגישים כ"כ חרבן ב"המק לחסרון דעתינו ואין שוטה מרגיש יוסיף דעת יוסיף מכאוב ואלו נחנו היו משיגים העדר שלמותינו ואבדן תפארתינו בחרבן ב"המק לא היה ערב לנו לאכול ולשתות כ"א להתפלש בעפר גם בכי' יש נייחא במקצת לעצבים ולכך צוות' התורה ליפ"ת ובכת' אביה ואמה וכ' הרמב"ן כי יש לעצבי' ניחא בבכי והוא כי ד' מדות באדם כידוע הם בנוים על ד' יסודות ואם יש לא' מותרות תקלקל הגוף אם לא ידחנו ומותרות לבנה שהיא יסוד מים בפה ברוק ומותרות ירוק' שהוא רוח באוזן בצואת אוזן הוא ומותרות אדומה שהוא אש בחוטם ולפעמים כאשר יגבר הרבה יזוב דם מנחוריו ומרה שחורה שהוא יסוד עפר הוא המולדת בטבע עצבון וכאשר יגבר יצא אדם ח"ו מדעתו והרופאים קראו מעלאנקאלי ומותרות ילך בעינים ולכך לאחר הבכי אשר מותרות מרה שחורה נדחים יש לעצבון נייחא כי מרה שחורה דחה המותרות ותקנה ג' הוא לצער ועצבון לרחק נדוד מן המקום שקרה לו העצב וכאשר לא יהיה נגד עיניו לא יגדל כאבו ועצבו כ"כ וכבר ידוע כי יותר שמתגבר יסוד מים בראש יותר הוא סכל וטיפש ואפי' בהמות שראשם מים שוטים ומשתגעים כנודע ולכך הנביא לרב צערו עלי ישראל אמר מי יתן ראשי מים היינו שיהיה בלי דעת להרגיש השבר ותקנה ב' עיני מקור נוזלים לבכות תמיד תקון ג' מי יתנני במדבר מלון אורחי' להרחיק נדוד ממקום מקדש וא"י אולי ישכח כמה שברו וצערו אבל כבר אמרו חרבן בהמ"ק היה טובה לישראל ששפך חמתו על עצי' ואבנים ונמחל ע"י כך עונות ישראל כדדרשינן תם עונך בת ציון אבל עיקר היגון על הגלות המר הזה:
<b>ואמרינן</b> במד' ע"ז היה דוה לבנו על הר ציון ששמם שועלים הלכו בו האשה שפרשה מבעלה איזה ימים נאמר הדו' בנדת' אנו שפורשי' זה כמה שנים עאכ"ו יש להבין לזה ק"ו בע"וה הכל יודעים זה וג"ש לכל נפש לשלול שלימות היינו בגלות הארוך ולא נשאר בנו שום תואר והנביא המשילנו התחיינה עצמות יבשו' אבל באמת באנו ליישב פשוטה של מקרא דלמה אמר בשביל כך דוה לבנו בשביל שש עלים הולכים בבית ולא טעם אחר שבע"ה עם ה' להרוג ולביזה ועת צרה ליעקב מיום ליום אבל יש להבין אם נדה נקראת דוה היותה מופרשת מבעל' הלא זבה יותר מופרשת דצריכה שבעה נקיים אבל כבר אמרו חכמי מדינות אם המלך יגרש אחד מחצרו לא יגרשו תיכף לעולמי' כי אז יצר לו וימות רק יגרשהו לזמן וא"כ לא ימוש תקותו שהוא בעומד וחוזר ולאט לאט מורגל בגרושיו ואם אח"כ יתוודע לו שהוא מובדל לזמן מרובה כבר מורגל טבעו והנה זבה ברוא' פעם א' שומרת יום כנגד יום ואין דוה כל כך כי מצפה מחר תהי' טהורה לבעל' וכשרואה למחר עדיין מצפת למחר לא תראה ותהי' טהור' ואם תרא' ביום ג' כבר מורגלת לישב בדד מבעלה ולכך אין כאן דוה משא"כ נדה תיכף ברואה טפה כחרדל צריכה לישב ז' ימי' מובדל מבעלה היא דוה וצערה שתיכף יודעת שהיא מובדלת וזה הטעם שהסתיר ה' הקץ הגלות המר הזה דאלו היה נודע א"כ היו ישראל באותו זמן דווים מאוד שיהיו זמן רב בגלות ולא יכלו לסבול הצער אבל כיון שהוא נסתר חושבים כל עת צרה בעו"ה שהוא עקבא דמשיחא ובזמן ר' עקיבא שהיה מעט אחר החורבן קוה על משיח וטעה בבן כזיבא ובזוהר מבואר דלכך היו בבבל נביאים כי השכינה לא זזה בחרבן בית ראשון מן הבית הואיל והיה על זמן מועט הגלות משא"כ בחורבן ב' שהוא לזמן רב נסתלקה השכינה מכל וכל והנה הליכת שועלי' בבית מורה שנסתלק השכינה כי בעוד שהשכינה שם מגור להיות לילך שם כנודע ולפי"ז מהליכת שועלים הוא אות שנסתלק' שכינה וזו אות בעו"ה על אריכות הקץ וז"ש הפסוק ע"ז דוה לבנו שועלי' הלכו בו דמורה על אריכות הגלות לכך דוה לבנו וז"ש ר"ג אשה שפרשה מבעל' נקראת דוה בנדתה ולמה לא זבה וצ"ל דלזבה יש תוחלת ותקוה מיום ליום ואינו דוה כנ"ל אף זו אלו לא הלכו שועלים לא היו דוה לבנו משא"כ עכשיו כנ"ל וזה חטא חטאה ירושלים ע"כ לנדה היתה וא"ש והנה לפמ"ש הטעם שנסתר הקץ לבל יכאב לב העם וא"כ המבין יבין סתירות הקץ היותו לזמן מרוב' וארוך וז"ש הנביא במסתרים שהקץ הוא נסתר זהו ראיה שיהיה ארוך וע"ז תבכה נפשי אמנם יש עוד טעם על סתירת הקץ ופי' על מה שאמרו לבי לפומי לא גלאי ללבי גליתי לפומי לא גליתי והוא דאלו ישראל עושין תשובה נגאלין מיד ובאמת הקב"ה יודע כי יעברו ימים רבים ולא ישובו אמנם כבר נודע כי צדיק ורשע לא קאמר דהבחיר' ביד איש והקשו תוס' האיך אמר חזקיה חזאי דנפקי מנאי בנין דלא מעלי והתי' הוא דכביכול מפיו אינו יוצא שיהיה זה צדיק או רשע דא"כ הוי גזרה ואבדה הבחירה אבל במחשבתו חקוק וגלוי אם יכשר או יפסל כי הלא יודע עתידות והחכמים ברה"ק משיגים מחשבת הבורא ב"ה ולכך על תרגום בראשית מפרש במחשבתו ובחד תרגום בסוכלתנא כי החכמה הוא המחשבה וחכמים משיגים מחשבת ה' והוא ר"הק באמת ומדרגת נשמתן ולכך חכם עדיף מנביא כי החכם מדבק נשמתו במחשבת ה' ומשיגים יותר ממה שהנביא שומע מה שה' מוציא מפיו כביכול ואפילו בשר ודם יש דברים בלבו מה שאינו מוציא מפיו ומכ"ש בקב"ה ולכך החכם שמשיג במחשבתו הבורא יותר גדול מנביא שהוא מלשון ניב שפתים ולכך דניאל עדיף מנייהו דאינהו נביאים והוא בר"הק משיג יותר בחינת חכם ולכך חזקיה השיג במחשבת ר"הק והנה הקב"ה אם יאמר הקץ לזמן מוגבל א"כ מורה שהדורו' לפנים לא היו זכאין וצדיק ורשע לא קאמר לכך א"א לומר הקץ אבל אנשים שחכמתם משיג במחשבת אלהים המה יודעים זמנו וזהו לבי לפומי לא גלאי דצדיק ורשע לא קאמר אבל לבי מקום מחשבה גלוי גלאי זמן הקץ כנ"ל ולכך דניאל עדיף מינייהו שהשיג במחשבה ולכך השיג הקץ כנודע. ובזה יובן דברי הגמ' דקאמרינן דנביא אמר במסתרים תבכה נפשי היינו על קץ שהוא מסתרים וע"ז קשה הא אדרבא זו לטובת ישראל ולכך נסתר הקץ דכל יומא זמנא היא אם ישובו והיה עת גאולה ול"ל דידע שלא ישובו ויאריך הגלות מאד הלא זה אי אפשר דהא צדיק ורשע לא קאמר וע"ז משני דנביא השיג בחכמתו בר"הק מחשבת המקום ובעו"ה לא ישיבו מיד ויאריך הקץ ולכך בכה וזש"ה מקום יש לקב"ה ושמו מסתרי' והיינו מקום מחשבת אל שהוא כנוי ללב וכן בכנוי מסתרי' שהוא תכלית הסתר. וע"ז הקשו הגמ' איך אפשר לנביא שיהיה מלא בכי ועצבון להשיג מסתרי אל והלא צריך שמחה גדולה כאמרם אין השכינה שורה אלא מתוך שמחה כי אז יתדבק שכלו בשכל הפועל מעלה מעלה עד הדבקו בשכל נבדל וזהו מאמר ר"פ אין עצבות לפני מקום אין הכוונה על הקב"ה שהוא נבדל מכל תוארי גשם רק העומדים לפניו לשמש ולהשיג שפע אצילותו אין בהם עצבות כי א"א להשיג בר"הק מבלי שמחה וזהו עוז וחדוה במקומו הרצון להשיג מקומו של עולם צריך עוז וחדוה לכך אמר לפני קב"ה דייקא וא"כ קשה האיך השיג ירמיה במסתרים בעצבון ובכי אך תדע דהמפרשים הרגישו במה שאמרו אין השכינה שורה אלא מתוך שמחה דכתיב קרוב ה' לנשברי לב ושכינתו בכלים שבורים עד שאמרו השכינה למעלה מראשותיו של חולה והיש עצבון גדול מזה אמנ' הישוב כי להדבק בשכינה צריך מעלות מעלות כמ"ש הרמב"ם ראשון להדבק בשכלים הנבדלים הם המלאכים השומרים משמרת ה' ואח"כ לעלות אל אור פני אלהים חיים וכל זמן שלא הגיע להדבק בשכינה אז צריך שמחה כי המלאכי' הם מיימיני' ומשמאילי' המשמאילים הן מרא דיללא אשר ס"א מצדם ולילית מקרבם אבל סטרא דקדושה הכל בשמחה והכל ששים ושמחים לעשות רצון קונם ולכך אם אינו בשמחה אינו מתדבק במלאכים הטובים וח"ו מתדבק בסטרא דלילית אשר כולם עצבים ויגונים ולכך העצבות בגדר מרה שחורה שהוא יסוד עפר ולא יתדבק עפר לילך מעלה אבל שמחה בגדר מרה אדומה שהוא יסוד אש אשר טבעו לעלות מעלה ולהתדבק בשורשו אבל אם כבר הגיע שעבר מדרגת המלאכים ונכנס לקדש פנימה להתדבק בשפעת ה' שם א"צ שמחה דאדרבה קב"ה קרוב לנשברי לב ויפן לקול יגונו לנחמו וליתן עליו מהודו וזה"ש חז"ל קודם דנפתח בגרסא שהוא להתדבק בה' צריך מילין דבדיחותא לשמח כדי לבל יתן מקו' לס"א ח"ו לחול אבל אחר דפתח וה' למולו כי אין לה' אלא ד"א של הלכה בעולמו אז צריך להיות שפתותיו נוטפת מר וזה"ש בבתי בראי היינו מחיצות מלאכים אין עצבות אלא עוז וחדוה במקומו אבל במסתרים דהיינו הנביא שכבר הגיע להדבק בה' ומחשבתו שהוא סתרי אל ונקרא סתרים והוא בתי גואי לא יפסיד השגתו בשביל עצבונו וקרוב לנשברי לב ופריך הגמרא הא בתי בראי איך תאמר כי עצבות הן מצד ס"א הכתי' ויקרא ה' לבכי והאיך קס"ד שיתן כח לסטרא ההוא ומשני שאני חרבן בהמ"ק דאז גברה כח הדין וס"א היה לו אחיזה גדולה וידם היה רמה עד שגברה מדת עצבות בכל פמליא עד אפי' מלאכי שלום כת מיימינים בכו ועצבו אבל זולת זה אין עצב בסטרא דקדושה כנ"ל וא"ש הכל ומזה למדו במ"ש דהקב"ה חותר חתירה מתחת כסא כבוד לבעלי תשובה והטעם כי הבעל תשובה צריך עצבון על עונותיו וחטאיו וא"כ א"א לעבור דרך הישר מקום מלאכי' כי יגבר כח מקטריגי' כנ"ל לכך הקב"ה חותר חתירה לקבלו בעצמו והוא קרוב לנשברי לב ויש לו דרך מיוחד מקום שאין צדיקים גמורים עומדים כי הם עולים דרך הישר מעלה מעלה כנ"ל אמנם בעו"ה עכשיו נהפך הוא כי אין איש דואג על חטאיו רק יתעצב על העדר קנינו ורכושו וכבוד המדומה וכדומה ענייני הנ"ל מגביר כח הס"א לא כן חלק עם ה' אשר בחר לנחלה האוהבים ה' בכל לב היש שמחה גדולה כאשר יזכור בה' אשר בחר בנו מכל עם וקרבנו לתורתו וכתינוק ההולך לבית הספר שיש לו צער אבל הגדולים יצחקו עליו דטבא לי' עבדו וכן אנחנו מה שאנו חושבי' ליסורים מלאכים וצדיקים גדולים יצחקו עלינו והדין אתם וכללו של דבר שהאיש המצער לא יאות לשאלו בענין צערו כי אז יכבד צערו ולכך אמר שהע"ה הגיד' לי שאהבה נפשי איכה תרעה איכה תרביץ וכו' כלומר אותם שאהבה נפשי ואינם מצערים על היסורים משא"כ המצערי' אין ראוי לשאול כנ"ל והנה ע"י שהקץ נסתר חושבים הגוים שאין לנו תקוה ח"ו וזה"ש אסף ויתייעצו על צפונך הקץ שהוא צפון ונעלם לכך מתייעצים שאין תקוה והנה באמת כל תכלית ה' מבלי לכלות אותנו וזה שאמרו חכמינו ז"ל הללו את ה' מן הארץ וכו' אש וברד וכו' בשמים הן בא דוד ואמר לא יגורך רע וביקש רחמים והורידן לארץ ויש להבין מה אכפת לי' ונראה דידוע דאש מעלה אינו מכלה דכתי' הסנה איננו אוכל ואש שלמטה מכל' והטעם כי למט' כשיבער עץ ודומה לזה תיכף יסוד מים שיש בדבר ההוא ינוס ויברח כי יגרשהו האש וכן האויר שהוא מלא מים ויסוד אש ידבק באשו מין במינו ולא נשאר רק יסוד עפר שהוא אפר הנשרף אבל שלמעלה עושה שלום במרומיו אש ומים ואין המים בורחים כלל והכל באגודה א' ולכך אינו מכלה. והנה אש של מטה א"א לשלוח בנו כי הוא מכלה והקב"ה הבטיחנו בני יעקב לא כליתם ולפורענות לא יעשה שינוי טבע אבל אש שלמעלה שאינו מכלה זו יש לשלוח להבעיר כמוקד אש ולא יכלה ולכך דוד למען לא ישולח בנו אש ה' כי באש ה' נשפט ביקש רחמים והורידן לארץ כדכתיב אש וברד וכו' וא"כ א"א לשלוח בנו אבל יש לתמוה האיך הורידן לארץ הא כתיב ממרום שלח אש אלא בזמן הבית שהיה אש מערכה הי' אש של מעלה קשור בו ולכך מצוה להביא משל הדיוט ולכך אש תמיד תוקד לא תכבה כדי להיות אש שלמעלה נקשר בו אבל בעו"ה בחרבן פסק אש מערכה חזר אש למעלה לכך קודם החרבן בטלו קרבנות כי חזר אש למעלה ושלח אש ממרום וזה"ש במדר' אלו זכיתם הייתם קוראים אש תמיד תוקד והי' אש למטה וא"א לשלח בכם אבל כשלא זכיתם ובטלה אש מערכה ועלה אש מעלה ממרום שלח אש הרי הכל תלוי במעשינו ועבודתנו והקב"ה הבטיחנו שלא יעשה בנו כלה וישוב להאיר אופל אלמנה ולקבץ נדחי ישראל ולצרף כבור סיגנו ובדילנו וירחיק מאתנו הצפוני היצה"ר הטמון בלבנו ונהיה דבקים בה' כמ"ש ואתם הדבקים וכו' חיים כולכם היום אמן ואמן:
<b>ת"מ</b> <b>מ"ש</b> <b>הגאון</b> <b>זצ"ל</b> <b>בימי</b> <b>סליחות</b> <b>קודם</b> <b>ר"ה</b> <b>תק"ז</b> <b>לפ"ק</b> <b>בק"ק</b> <b>מיץ</b> <b>יע"א</b><b>:</b> <b>ישעיה</b> <b>הנביא</b> אמר קרא בגרון אל תחשוך הרם כשופר קולך והגד לעמי פשעם ולבית יעקב חטאתם להבין מה זה הענין קריאת הגרון ולמה בחר בגרון יותר משאר מוצאות משמיע קול דברים וביחוד מה שאמר הרם קולך כשופר לכן נראה כי באמת המוכיח לישראל להגיד להם עונם צריך בחינה יתירה לבל יכשול ח"ו בדברי סרה על ישראל כי הקב"ה תובע עלבונם ומקפיד על זה והרי זה בכלל מוציא דיבה וכי הוציא שם רע על בתולות ישראל וכאב הכועס על בנו ומ"מ מקפיד אם אחר ידבר עליו דברי קנתור וכדומה ולכך אמרו במדרש כי משה אמר עצמות יוסף נכנסים לא"י ואני אין נכנס והשיב לו ה' יוסף הודה בארצו ואתה לא הודה ויש לתמוה למה לא אמר על שארי שנכנסים לא"י ולמה דוקא יוסף ובפרט לפי מ"ש שכל עצמות השבטים בכלל נכנסו לארץ ודרשינן ליה מן והעליתם עצמותי מזה אתכם דייקא א"כ למה תלה הדבר בעצמות יוסף דוקא אבל ידוע מ"ש במד' שאמר משה בהן קלסתיך ובהן אתה גוזר עלי והשיב ה' הלא את אמרת והם לא יאמינו לי וכו' הרי דלכך נענש מלבוא לא"י בשביל שחשב ודבר סרה על עם ה' היותם קטני אמנה והנה ידוע דכל שורש ומצב ישראל הם שבטי יה אשר הם כללו של ישראל וא"כ המדבר סרה על השבטים גדול עונו ממדבר על זרעם אחריהם ויפה כח האב וא"כ היה טענת משה חזק עצמות יוסף הם נכנסים לא"י אף שהוציא דיבה על השבטים ואמר שאוכלים אמ"ה וכדומה ממאכלות אסורות והיה שקר כי ידם הי' תמיד לה' ואני שהייתי רק מחושדי ישראל אולי לא יאמינו לי לא אכנס לא"י והשיב לו השם לא מן הטעם זה אין אתה נכנס רק עיקר טעם הוא כי משה היה סיבה למרגלים ודור המדבר כי באמת ה' אמר לו שלח לך מרגלים לדעתך וכו' והיינו לחפור הארץ לדעת איזה מקום נוח בקל לכבוש ואיזה מקום קשה אבל לחקור סיב הארץ השמינה או רזה וטיב פירותי' זה אינו מגדר מרגלים ועי"כ מתגלגל שאמרו פירות משונים ואוכלת יושבי' וכדומה ואלו לא הי' שליחת' רק לדעת המקומות כנ"ל לא היו באים לידי כך וגם ע"י חקירה זו הוליד ספק בעיני העם כאלו יש ספק בדברי ה' ח"ו שהפליג בשבח א"י זבת חלב ודבש וכו' וזה אמרם משה לא הוד' בארצו הרצון שלא הפליג להודות ולהלל שבח א"י עד שהוצרך לשלח מרגלים ולחקור בטיב השמינה או רזה ולא כן יוסף שאמר להשר המשקים וזכרתני והוצאתני מבור הזה כי גנוב גנבתי מארץ העברים וכו' ויש להבין מה צורך הגד' זו לשר המשקי' שנגנב מארץ עברי' אבל באמת הוא כך כי החסידים הראשונים היו בוחרים לשבת תמיד במערות וחורי עטלפי' כדי להתבודד ולהתרחק מן ב"א המרגילים ומביאים לידי חטא והנבי' צווח מי יתנני במדבר ורשב"י ע"ה היה יושב במערה כמה שנים וכי קצרה ידו למקום שאין מגיד לקיסר וכמבואר בש"ס וכדומה הלא מלאכי מעלה היו סובבי' אותו תמיד כנודע אלא בחר בישיבה זו לקנין שלימות ולכן בצאתו השיג מעלה גדולה עד שנתגדל למעלה מר' פנחס בן יאיר כמבואר בש"ס ואח"כ הי' הוא ודורו שאחריו יושבים כולם במערה ולומדים בתורה כאשר מצינו בזהר דברי חכמים אחרי' בזמן רשב"י ובזוהר סיפורי' רבים מהחכמים רבים שהי' דירתם תמיד במערות ובמחילות לקנין השלימות להתרחק מב"א א"כ י"ל אף יוסף הצדיק נבחר לו לשבת בבית האסורי' נבדל מישוב ב"א להנצל מחטא ב"א ולעבוד ה' בתכלית העוני וחוסר וזה הי' שלימותו כדכתיב ויהי' ה' את יוסף והלא בצאתו היה עלול לחטאי' ולרב יפיו בנות צעדה עלי שור וכמה מלחמות שצריך להתגבר ביצרו עד שאמרו לולי דיוקנ' של יעקב הי' ח"ו נלכד בפח אשת אדוניו ואמרו שהוצי' יו"ד טפת זרע ע"י יו"ד אצבעות והם היו בעו"ה גרמא לצרות רבות וביחוד יו"ד הרוגי מלכות אמנם יוסף אשר חמד ובחר לצאת מהמאסר כי ידע כי עיקר שלימות האדם הוא בא"י מקום אשר שם משכן ה' ובו יקנה אדם שלימות התדבקות גמור עם ה' ושם אין מסך הבדל רוחות הטמאות וכדומה והגבר אשר יבקש להתדבק בה' היה צריך לעלות לא"י וע"ז היה יוסף חומד לשוב לארצו ארץ חיים ולקנות שם שלימות גמור להיות כסא ומרכבה לה' ככל אבותיו ובשבתו בבית האסורים א"א לזאת וזהו אמרו והוצאתני מבור הזה לא לשם תענוג לבקש חפשיות משבי' כולי ליתנהו ביה רק הטעם כי גונב גנבתי מארץ עברים וכל מגמתי לשוב שמה להתדבק בה' באו' אלהי' חיים ולא לתענוג עה"ז ובחר בשבת א"י ולא אמר לשוב אל אביו רק תלוי הכל כי חשב זה לעיקר וכל האבות זכו למעלה נשגבה כזה מחמת זכות א"י וזה הודה בארצו לזה היה השבח והודיה ולכך אף כי לא זכה בחיים מחמת שכבר החל הגלות יעקב ובניו ירדו מצרימה זכה לאחר מותו שבאו עצמותיו לא"י וא"ש ומזה תבינו כמה מצות יש לחמוד לעלות לא"י כמ"ש השל"ה וס' יראי' שתמיד יהיה בלב אדם חשק וחמדה לא"י כדכתיב יהיו עיניך ולבך לשם כל הימים ותמיד אם אדם מלא כל חמודות יזכור שהוא חסר שאינו בא"י תכלית השלימות מה קניתי ויתעצב על כך כי עיקר חסר אצלו וכמ"ש אם לא אזכרך ירושלים על ראש שמחתי כי לשמחה מה זו עושה אם מקום תכלית האושר האמיתי חסר ושנית נלמוד כי כל מה שהאדם מבקש בזה העולם הוא הכל בשביל קנין שלימות אם מבקש עושר הוא כדי שלא יטרוד אותו העניות בעבודת ה' כאמרם עניות מעביר האדם מדעת קונו וכן הכל וזה כוונת הנוסח זכרנו לחיים למענך אלהים חיים וכו' דיש להבין פי' של למענך דבשבילו יתן לנו חיים ומה איכפת ליה בנו וגם בזהר תמה על הני תפלות בר"ה וביה"כ הכל לחיים ולפרנסה ואמר הם ערב רב ככלבא בישא צועקים הב לן חיים הב לן מזוני ובאמת הנוסח התפל' הוא כך זכרנו לחיים אבל הענין בקשת חיים הם בשתי אופנים אם הם באופן שיהיה חיים לענין תענוג עה"ז וכדומה בכבוד המדומ' כמו שרוב החיים מבקשים לתכלית חיים הזה וע"ז אופן דיבר הזוהר כי הם ככלבא בישא וכו' אבל אופן ב' והוא כדי לעשות רצון ה' כי לא המתים יהללוהו ולא כל יורדי דומה וכל זמן שאדם חי יוכל לתקן עוותו ולעשו' קנין שלימות וכאמרם יפה שעה אחת בתורה ומע"ט בעה"ז מכל עה"ב ובזה האופן היטב אשר תקנו זכרנו לחיים וכו' למה מבקשים חיים למענך אלהים חיים לעשות נחת רוח בתורם ומע"ט לה' לתקן אשר מרדנו בו הכל לשם ה' ולא לפנים אחרים ואם אדם כוונתו לכך מה טוב ומה נעים תפלתו ונשמע מזה מה שהתחלנו לדבר כי מאד יזהר איש בתוכחתו לבל יוציא שם רע על ישראל עם קדוש לה' ובאמת יש לתמוה על מ"ש ישעי' בשביל שאמר תוך עם טמא שפתים אנכי יושב נגע מלאך ברצפה בוערת בפיו ואמר סר עונך וכו' והלא בראש דבריו אמר תיכף הוי גוי חוטא עם כבד עון וכו' אשר הוא יותר מעם טמא שפתים שאמר אבל ידוע כי הנביא נבואתו ניתנה לו בקרבו כדכתיב והי' בקרבי כאש בוערת והוא מוציאו משם ולחוץ כדכתיב רוח ה' דבר בי ומלתו על לשוני ואינו עושה רק כמעשה כלי בעלמא שמוציא מפיו מה שניתן בקרבו ולכך אם הנביא מדבר בנבואה אין עליו עונש כי לא ענה מלבו ואת אשר ישים ה' בפיו ידבר ולכך פתח נבואתו ואמר שמעו שמים וכו' כי פי ה' דבר אבל זה שאמר תוך עם טמא שפתים אנכי יושב ענה מלבו ולא הוא דבר נבואה ולכך נענש וזהו כי הנביא נתיירא להגיד לישראל פשעם וחטאתם כי בקל ילכד בדיבור אחד לקרוא אותם חוטאים רשעים וכדומה וענוש יענש ולכך זרזו המקום ואמר הוא דבר הנבואה תדבר קרוא בגרון אין לך אלא להוציא בגרון ולחוץ מה שנתן ברה"ק בקרבך ואמר הרם קולך כשופר כמו שאין השופר רק מעשה כלי בעלמא ומה שנופחין בתוכו יוציא ברוח דרך נקב השני כן אתה אינו משמש אלא מעשה שופר בעלמא א"כ אין עליך יראת עונש ותגיד לעמי פשעם בטח כי לא מלבך תדבר וכנ"ל וכן הדבר אצלי יגורתי להוכיח פן אדבר ח"ו לעז על ישראל אשר הם קדושים רק אדבר כל מה שכתוב בספרים ואהי' רק כמליץ לומר בע"פ מה שכתוב בספר רק כמו שופר בעלמא להשמיע קול במחנה העברים וגם כל הדברים סובבים על עצמי כי יודע אני שברי וקלקולי בעו"ה והריני כמדכיר וכל הדברים אלי יגיעו אהובי בניי הנה קרב יום ה' יום ר"ה ארץ רעשה וצבא השמים יחולו כי הוא כיום בריאת שמו"א וכו' ואיך לא נחול ונראה לעשות לנו צידה כל ימות השנה לשרש יצה"ר והמשל כמו חולה אשר יאמר לו הרופא בימי אייר אשר המזג אויר טוב מאוד יעסוק ברפואה ויבדיל עצמו ימים עשרה או עשרים לא יעסוק בשום דבר רק יעסוק כדי להבריא את גופו בסמים מרים ורפואות וכדומה ואכילת דברים בריאים והאיש אשר שומע בקול רופא וכאשר יעברו ימים אלו והוא חוזר לאכול כל דבר המזיק לגופו כפי מזגו בודאי לא יועיל רפואתו ואדרבה יזיק כי הוא כבר למד מזג גופו מבלי לאכול דברי' המזיקים כמו דברים חמוצים וכדומה אבל איש חכם וישמור אלה שלא יאכל אח"כ אף שכבר גופו בריא אולם כי אם דברים הבריאים לגוף למזגו ואף כי אין צורך בשמירה כ"כ כימים האלו שהיה עוסק ברפואות כי כבר הבריא מ"מ ישמור מבלי לאכול דברים המזיקים ביותר כי יחדש החול' ויתקפו עליו יותר מקד' כי כבר נחלש כחו בחולה הראשון ובקל מקבל גופו ההפסד וכן הדבר ברפואת חולי הנפש כי ימים אלו ימי אלול ותשרי וביחוד בין כסא לעשור עלולים למאוד לרפואה ולרפא כל פצע וחבורה ומכה טרייה כאשר ישים האדם ללבו לעסוק ברפואות ובשלימות בתשובה כראוי וכמאמר חז"ל הלא המה רופאים ומומחים בקיאים ויבדיל עצמו משאר דברים אפס יהיה כוונתו לבד להבראות נפש וכאשר יעברו ימים הפקח משמר עצמו מכל עבירה לבל ישוב למחלתו כבראשונה ואם כי אינו נזהר כ"כ מאזהרות בפרישות וסיגוף כמו בימים האלו עכ"פ משמר עצמו מדבר עבירה ופשע נגד ה' ותורתו לבל יחלה וימות מיתות שאול ושחת ח"ו אבל הכסיל כאשר יעברו ימים האלה ושב ורפא לו הנה ימים אלו ימי בכורי ענבים לא ישים ללבו לשמור עוד דרך עץ חיים לא יחוש לביטול עשה ול"ת בחשבו כי כבר סלק עונו וחטאתו להתכפר והנה זה שוט' יכבד חול' שנית יותר מהראשון והנה אמרו במדרש שהשטן אומר לה' ביום הכפורים ישראל גנבים הם והקב"ה ניטל עונות ישראל ומטמינם תחת פורפור' שלו והשטן בא וראה כי הקב"ה הטמין אמר נשאת עון עמך כסית חטאתם סלה עכ"ל ולהבין מה ביקש בזה שישראל גנבים ולא שאר דברים ומה גם שהקב"ה מטמין עונות הטמנה זו מה טיבו ואיך ומה וכי הקב"ה וותרן ח"ו יעוות משפט וגם מה שאמר השטן נשאת עון כסית וכו' ומה כוונתו בזה ומה מאמרו ואולם במד' אחר נאמר כי השטן אומר בניך דומים למ"ה אין להם שנאה וקפיצות כמו מ"ה ולכאורה הדברים סותרים וגם מה ביקש בשבחו של ישראל ואם לית ליה רשות ישב וידום אבל בעו"ה בא וכונתי כל התשובה שאנו עושים בימים האלו הוא הכל משפה ולחוץ אין הלב עמו כי מי קורע ללבו בכל התכלית ולהסיר לב האבן מבשרו בכל אופן ויפתו בפיהם בוידוי גזלנו ועדיין בעו"ה הגזילה תחת ידינו טפלנו שקר עדיין השקר מרקד בנו וכהנה יותר וביחוד שנאה ביוה"כ קמים כל העם כאיש אחד באהבה וחיבה עד שכל הרואה יאמר איש אחד ואחים הם אבל בוחן לבבות יודע כי בקרבו ישים ארבו ולא זז השנאה מלבו ואפילו ביוה"כ אם ימצא מקום להתכבד בקלון חבירו או להשתרר וכדומה לא יחוש לעשותו כללו של דבר מה נבחר מעשה ישראל בימים האלו ובפרטות ביום צום הנבחר בכל מעשים ועבודת ה' אבל העבודה המסורה ללב בזו חוששני שאינו כ"כ שלם כמ"ש וכבר אמרו הרהור עבירה קשה מעבירה כי אמרו החמירה תורה בגנב יותר מבגזלן שזה יש מורא לב"ו ואין לו מורא שמים הרי עשה ח"ו עין שלמעלה כאלו אינו רואה וזהו הרהור עבירה שימנע לעשות עבירה בפרהסיא מחמת פחד בני אדם ומהרהר בעבירה א"כ אין אלהים נגד עיניו וזהו מאמר השטן ישראל גנבים הם הרצון במראית העין הם צדיקים כמאמר מדרש השני אין להם שנאה וקפיצות כנ"ל וכללו של דבר במראית העין ובמעשה הם כמ"ה מנוקים מעון אבל זה מהמרי כי לבבם בלתי שלום ובקרבם ישימו ארבם וא"כ הרי הם גנבים שעושים עין מעלה כאלו אינו רואה ח"ו וענשם יותר חמור כגנב כנ"ל ובזהו משבח לישראל ולכך אלו ב' מדרשים הם כונה א' ועל דרך א' הולכים ומה עשה הקב"ה שהבחין לבבות ב"א ה' הוא יודע כנודע כי אין מ"ה בוחני' לבבות ולכך נוטל עונות ומסתתרם תחת פורפירא שלו שלא יהיה גלויה לפני ב"ד של מעלה לדין בם רק ה' לבדו הוא הרואה אותם והוא צריך לדין וא"כ שהקב"ה הוא בגדר הדיין וקיימ"ל אין עד נעשה דיין ואין הקב"ה יכול להעיד על לבם שהוא בלתי שלם וא"כ חזר הדין למראה עינים ישפוט ובזה הודעת השטן בעצמו שאנחנו זכאים ולכך אמר השטן רבש"ע נשאת עון עמך הרצון אם תעשה כך מבלי להניחו בגלוי ולהעיד על עונות שבלב שלפניו נגלה רק הסתר אותם למען תדין אתה לבדך א"כ נשאת עון עמך כסית סלה ואתה אין עד נ"ד ויצאו זכאים בדין ע"פ דברי השטן בעצמו ולכך התפלל דוד מלפניך משפטי יצא ואז עיניך תחזינה משרים הרצון שתדין לפי ראות עיניו ולא מחשבת איש כי אז מי יצדק בדין כי מי יאמר זך לבבי מהרהור ופשע וזהו כשהקב"ה ש פט ולא ב"ד פמליא של מעלה ולכך באיוב כתיב ויבואו בני אלהים להתיצב על ה' היינו ב"ד של מעלה ואז יש לשטן פ"פ לערער כי אז יכול ה' להעיד ולכך ויבא גם השטן בתוכם לקטרג ולכן נא רחצו והזכו הסירו רוע מלבבכם עבדו את ה' בכל לב ודבר זה יותר נח אם ישים ה' נגד עיניו וכי שוא כל אדם סלה ויתבונן ביצורי ה' וכי גדלו מעשיו ומה מאוד רבו רחמיו על האיש בבריאת האד' ומי שבקי בחכמת הניתוח שקורין אנאטאמי הוא יכיר אהבת ה' לאדם וחכמת יצירה וכאשר הזמין לאדם כל צרכם בגידים ועצמות ועורקים זה העצם רך וזה העצם קשה זה לח וזה יבש הכל במזגו ממוצע ושוה זה בזה מה רבו מעשיך ה' כולם בחכמה עשית אם יתבונן אדם בזה הלא יטהר לבבו מכל פשע ויתקע בלבו אהבת המקום ויראתו ויהיה כל ענייני העה"ז כלא חשובים בעיניו וינח מכל עצבי הזמן ודאגות המטרידות הלא יראה כי ה' יצר האדם הכין כל מפעליו להיות לו כל הצורך וא"כ למה ידאוג ולא ישמח במעשה ה' כי רבו וביחוד ימים אלו יטהר לבבו מכל סיג ופשע ובפרטות בתערובות אנשים ונשים כי זהו קוץ מכאוב וסילון ממאיר בעו"ה ואין שנוא לפני המקום אלא תערובות אנשים ונשים ובתולות ולכן כבר קבעתי לכם ואהיה כמדכר לכם מבלי ללכת ער"ה ויוה"כ על קברות רק האנשי' ויקדימו הנשים לילך ביום שלפניו או יומיים ילכו גם להסיר מלבן הגאוה והקנאה אשר מדה רעה כזו מביא לאדם לכל הצרות ויגונים:
<b>אמרו</b> ביומא דף ע"א כה"ג הולך מק"ק לביתו והלכו כל העם אחריו ופגעו בשמעיה ואבטליון והניחו לכה"ג והלכו אחריהם ואתו שמעיה ואבטליון למפטיר מיניה ואמר הכה"ג ייתי בני עממיא לשלם והשיבו לו ייתי בני עממיא דעבדו עובדא דאהרן ואל ייתי בני אהרן דעבדו עובדא דעממיא פירש"י עובדא דאהרן רודף שלום ויש להבין מה רודף שלום יש כאן ומי המחרחר ריב ומה שלום רדפו שמעיה ואבטליון ואם כי יפטרו מכה"ג כך היה הנימוס בירושלים שכל א' הלך אצל כה"ג לנשק ידיו ששמשו לה' בבית ק"ק כמבואר בספרים רבים עד שהעידו שלא היה אפשר לכ"ג לילך לתוך ביתו עד חצות הלילה כי אין מישראל שלא היה נושק לכה"ג את ידיו וגם מה ביקש כה"ג בזה שיקראם בני עממין הלא אין לשמעיה ואבטליון פשע במה שהם הלכו אחריהם וכי קראו להם אבל יובן במה שדרשו במד' ובא הגר ולוי גר שנתגייר הרי הוא ככהן ולוי ולהבין הטעם כבר נודע מה טעם זכה אהרן לכהונה בשביל וראך ושמח בלבו זכה לחושן המשפט שבו והיינו כי מבואר במד' כי אהרן היה גדול ממשה והיה במצרים לישראל לנביא ומשה לא היה במצרים כלל בחזקת מתנבא כי נתגדל בבית פרעה ומשם ברח לכוש ומדין וא"כ אמר משה מה יאמר אחי בבואי אל מצרים להשתורר עליו ולהנבא להם והלא מקנא בי וגדולה קנאה ואמר לו הש"י לא כן הוא והבטיחו שאהרן ישמח בו בתכלית השמחה בלב ובשביל כך זכה לכהונה והנה כל הענין הגרים הם שמתדבקים בנו בהיותינו בשפלות בזה העולם ובימי דוד ושלמה לא קבלו הגרים והם מניחים גיאות ושרים האומות שהם בגדר המעלות ולהם בזה העולם משפט הבכורה ורוממת הנסיכות ואין לך ממש זמן שהיה לישראל בזה העולם חוץ בימי שלמה ולא התמיד הענין ובכל זה שש ושמח לרצון קונו ולהשפיל עצמו ולהתדבק בישראל ה"ז מדות של אהרן ולכך אמרו גר שנתגייר ה"ה ככהן ולוי כי בשביל כך זכה אהרן לכהונה ולכך אמרו כל משימות שאת' משי' לא יהיה רק מקרב אחיך ואין ממנין גר לשו' מינוי בישראל והטעם כי אלו היה מגיע לשום מינוי אפשר שגירתו לא לש"ש רק להשתורר והרבה משום שררה מחליפין דתם ולכך אמרו מבלי לתת לו מינוי כלל ואם בכל זה יתגייר הרי בחון שכונתו לש"ש ועוזב כל השררה ומסתמא לש"ש עשה וזהו לאות כי רוח טהרה והכנעה ויראתו ביראת ה' נוססה בלבו ויהיה ברוכים לה' וזהו מאמר המד' בפנחס שהיה שבטים מבזים אותו ראיתם בן פוטי זה שפיטם עגלים לע"ז וכו' לפיכך הכתוב מיחסו פנחס בן וכו' בן אהרן הכהן והיינו כמ"ש שהם חושבים לגנאי היותו בן גרים ואדרבה הגר תופס מעשה אהרן כמו יתרו שהיה ראש מדין ובישראל היה רק שפל ולא נתקרב לשום מינוי וא"כ ראוי לכהן כמו אהרן ולכך הכתוב מיחסו שהיה כהן וזהו ענין כה"ג הנ"ל כי המהרש"א כ' דלכך היו הולכים אחר שמעיה ואבטליון כי היו יותר ת"ח וממזר ת"ח קודם לכה"ג ע"ה והנה כה"ג זה לא ביקש לתת להם מעלה שבשביל זה הוא הואיל שגדולים ת"ח המה ובשביל זה הלכו אחריהם רק אמר ייתי בני עממיא לשלם היותכם בני גרים וא"כ הרי אתם ככה"ג והשיבו הם דלכך בני עממית ככה"ג דעבדו עובדא דאהרן שאינם מתקנאים ואינם מקפידים על השררה אבל אתם מבני אהרן ומתקנאים מבלי לתת לנו מעלה היותנו ת"ח וזה אינו עובדא דאהרן והוא עובדא דעכו"ם אשר כל עניינם ומחשבתם הכל גאוה וקנאה כנודע:
<b>ולכן</b> עם ברי לבב הסירו אלהי נכר מקרבכם הוא הגאו' והקנא' זהו שמרקד בנו מאוד ידעתי כי רבים אשר לא ירצו לשמוע תוכחתי באמרם הלא אנחנו ג"כ יודעים וכבר אמרו חז"ל איזהו וכו' הלומד מכל אדם וכוונה אל יאמר אדם אני גדול מזה וגם חף שאני בעצמי שנוא לפני ה' אוי לי על שברי ומ"מ בור שנוא ומימיו חביבים דברי הם אמת וישר כמו שאמרו בשופר שהוא לעורר בתשובה ויהיה התוקע מי שיהיה הכל מוציא רבים ידי חובתן ואף אני אין עושה רק המעשה שופר אהיה זכאי או חייב כמאמר הנביא הרם כשופר קולך מצות רבות שיש ממש חיוב על האדם לעשותו ומחמת קנאה נמנעים לבל יאמרו ראה זה נתגלגל זכות ע"י והגיע לבריות ע"י דבר טוב אוי לנו הלא ימינו כצל על הארץ ואדם איך יתגאה ויתקנא ויחמוס הלא ימיו חרוצים וכבר אמר איוב קפיטל ז' הלא צבא לאנוש על הארץ וכמו שכיר ימיו כעבד ישאף צל וכשכיר יקוה פעלו כן הנחלתי ירחי שוא ולילות עמל מנו ני ולהבין זו כבר נודע כי כל ימי איש אם בגבורו' שמוני' שנה ועד כ' אינו בר עונשי' א"כ בצרי לי' לכל היותר ס' שנה וכבר נודע מ"ש הפוסקים שאין להמשרת להשכיר עצמו ביותר משלש שנים משום דבעבד כתיב שש שנים יעבוד וכתיב משנה שכר שכיר הרי שכיר זמנו ג"ש וא"כ בן אדם שכל ימיו הנשארים לעבודת ה' ס' שנים הוא כמו עבד כי שש שנים וששים הכל א' אחידיות ועשירית כנודע וא"כ יש לתמוה האיך קרא לשכיר הלא שכיר הוא רק ג' שנים ואף לפי הנ"ל הוא רק שלשים שנה אבל כבר אמרו יצחק אבינו בחשבונו פלגא דלילות דאדם ישן וא"כ הרי נשאר רק שלשים שנה והרי זה כשכיר כנ"ל וכבר נודע אף כי בלילה האדם ישן מ"מ צל נשמתו להאיר כל הלילה בו כנודע בכל המפרשים וזה מאמר הפסוק כי צבא לאנוש עלי ארץ כמה יהיה שנותיו והוא רק כימי שכיר דהיינו כעבד ישאף צל דגם ליל' נשתתף לענין צללים כנ"ל אבל ימי המעש' הוא רק ביום וזה אמר כשכיר יקוה פעלו כי פועל אדם ישלם לו רק ביום ומפרש הטעם כי הנחלתי לי ירחי שוא ולילות עמל מנו לי ולכך אינו כימי שכיר כי לילות אינו לחשבון כמאמר יצחק וא"כ איפוא מי גבר אשר לא יראה לקנות שלימות הרחיק כל מדות מגונות מעצמו ואשרי האדם השוקד תמיד לקרות בספר איוב כי הוא כולם מחמדים וכבר כתבתי ספר מיוחד לזה כי מאמר חז"ל היא איוב משל הוא על ישראל בכלל כי בימי שלמה היו ישראל בתכלית השלימות וקרוב לה' כנודע כי הס"א וכת דילי' היה מוכנע לו והיה אז ישראל במעמד גבוה כמו וויולת של איוב שהיה להם בימי שלמה ממש מעין עולם הבא כמו שהפליגו בטובת איוב כן היו לכל ישראל בימי שלמה והחל השטן לקטרג על ישראל כי מרוב הטובה הם עובדים השם וזהו ויקם ה' שטן לשלמה והשם נתן ביד שטן למעט תחלה אחת לאחת ממשלת ישראל כאשר היה בעו"ה מתחלה נחלק מלכות ב"ד והיה הלוך וחסר עד לבסוף נמסרו ישראל ביד שטן לגמרי שייסרם רק מבלי לעשות בהם כלה ח"ו כי ע"ז נכרת הברית לבל יעשה כליון ח"ו וזהו את נפשו שמור ומאז החל ישראל לקונן ולדבר ברוב צערם עד שאנחנו בעו"ה בגולה שכורת ולא מיין וזהו איוב לא בדעת ידבר וכל עסקינו בגולה אשר יצחקו עלינו צעירים וכדומה ורבים יסורים וכל ראש לחלי וכל לבב דוי הכל מבואר במענה איוב וזהו הכל מיסורי ישראל וגם משיח בן דוד שסובל יסורים בשביל ישראל והארכתי בפרטות דברי איוב איך הכל מוסב על ישראל וכן רעי איוב הן חכמי ישראל ואין מנחם לאיוב ולא מצא עזר כנגדו בעו"ה כי כאבו נעכר יום ביומו אמנם בביאת אלי' בן ברכאל הוא אלי' הנביא כאשר יבא הוא על ישראל והשיב לב אבות על בנים אז ימצא איוב תנחומים ואז ישב רוחו בקרבו ואז יזכה למראות נבואה וידבר ה' את איוב מהסער' והוא המובטח ע"י נביאים וה' עליהם יראה ויצא כברק חצו והלך בסערת תימן והוא הסער' שידבר ה' עם ישראל ולבסוף יוסיף לישראל משנה מאשר היה בימי שלמה והמה ימות המשיח אי"ה ולכן עם ה' ברי לבב עד מתי תהיה שכורים ולא מיין כבר אמר עלי הסירי יינך מעליך וכן נחנו צריכין ליישב עצמנו מבלי לבלות זמן בחנם כ"א לראות לעבוד ה' בשמחה ובכל צרותינו לשמוח ואמרו בגמ' מגילה ד"י כאשר שש להטיב אתכם כן ישיש להרע וכו' ומי חדי קב"ה במפלת רשעים כו' ומשני הוא אינו שש אבל לאחרים משיש דייקא נמי כתיב ישיש וכו' ויש להבין אם הוא אינו שש למה שש לאחרים בפרט איך יתכן שום שמחה בהצר לישראל אבל אמרו חז"ל ר"ע כשהיה רואה רומי בתכלית הגדול' ורוממות שהית' מושלת בכל העולם ושפלות ירושלים בעו"ה שהלכו שועלים בו היה שוחק ונתן הטעם אם לעוברי רצונו כך לעושי רצונו עאכ"ו אם בעה"ז כך בעה"ב עאכ"ו וזהו מאמר דוד ואני נתתי שמחה בלבי מעת דגנם ותירושם רבו כי בזה נלמד ק"ו א"כ בהרע לישראל והטיב לעכו"ם יש לשמוח כי מזה ראיה כמה טובה כפולה ומכופלת יהיה לישראל באחרית הימים אי"ה אך זהו לבני אדם שאינם יודעי' עד כמה מגיע טובה אשר יעיד ה' לעמו ולכך בראותם הטובה והצלחה לרשעים ישמחו כי ממנו ישערו עד היכן יגיע טובה לישראל מכח ק"ו הנ"ל אבל לה' אשר אליו נגלה כל תעלומות לא שייך זה כי מה צורך לק"ו אם לעוברי רצונו כך הלא הוא בלא"ה יודע מה רוב טוב אשר צפון ליראיו וזהו קו' הגמ' כאשר שש וכו' מי איכא שמחה קמי קב"ה במפלת רשעים וצ"ל דהשמחה הוא מחמת הק"ו לעושי רצונו עאכ"ו ע"ז מק' הגמרא הלא הוא א"צ לק"ו הנ"ל ומשני באמת הוא אינו שש עבור הק"ו כי הוא אינו צריך אבל אחרים ישיש ולכך כתיב ישיש כי אחרים יודעים להעריך הטובה ובראותם הטוב מעכו"ם ילמדו ממנו הק"ו ויש להם שמחה לכך נאמר ישיש וא"ש וכמה יש לנו לשמות בראותנו הצלחת רשעים ומצירי ישראל ושפלות עם הקדוש וכל הבא לעולם מה' הכל לטובה היא בתכלית הטובה כפול רק אין אנו משיגים כאשר לא ישיג החולה דיע' טובה שעשה לו הרופא בהשקתו מים המרים ומלוחים אשר לא יערב לחיך ומולידים לו קיאה השוברים כל גופו וכאשר שב לאיתנו אז יכיר טובת הרופא ומנשק עפרות רגליו וכן נחנו בהגיע אלינו רעה אזי לא נבחין כי הוא רפואה שלימה ותכלית טובה לגויתו ולנפשו לכן הנה ימים באים המה ימים אשר בו יכול אדם להברות גופו ונפשו ולא הטריח עליכם בסגופים ותענית כי המה קרובים להפסד למאוד כי מי שאינו בריא אולם וכח התענית מחלישים כוחו מלעבוד עבודת השם כראוי ואפשר עוברים על ושמרתם לנפשותיכם וגם מוליד בטבע כעס אשר היא מדה מגונה למאוד רק עיקר להתרחק מעבירה והרחקת עושק ושנאה ומדות רעות בנפש וקיום מצות עשה ודקדוקי מצות בתכלית השמחה ושמירה לש"ש בלי גאוה רק יהיה עושים לקיים מצות הבורא מבלי לומר אני אשוב כשיהיה כך וכך דרכם של בני אדם לומר כאשר אגמר דבר זה אזי אפנה את עצמי לעבוד ה' וכדומה כשאזכה לגמור משפט זה או עסק זה או נשואין בניי ובנותיי אז אשוב לה' בכל לבב וע"ז אמרו חז"ל א"ת כשאפנה וכו' שמא לא תפנה וזה דרכו של יצה"ר להרחיק הדבר על הזמן וזכרוני אחד היה בפיהם שהיה רבים מנושים וכאשר בא הנושה לקחת ולנגשו ביקש מאנשים שהיה להם היכרות אצל ב"ח וסוחרים לפשרו לפרוע על זמנים מתחלפים ואנשים הנ"ל שאלו אותו שיאמר כיצד יהיה הזמנים אם ארוכים או קצרים והשיבה אין לי נ"מ בזה יהיה איך יהיה רק העיקר שהפשר יהיה שלא יצטרך לשלם תיכף בעת הפשר שום דבר כי לא הי' בדעתו לקיים הזמנים ולכך לא חשש על הרחבה זמן ארוך או קצר רק שלא ליתן שום דבר תיכף כן הדבר ביצה"ר כשרואה שיש לאדם חימוד לתשובה אומר עכשיו יש לך עסק פלוני ויטרידך המתין זמן קצר הלא בקרב ימי' יעבר העסק ואז תעבוד ה' מבלי מונע ובין כך כמה עקולים ועכובים יסבב ויעברו ימים ואין השב בעו"ה צאו ולמדו מן קין והבל אשר זה הי' סיבות כל הקלקולי' בעולם ולהבין הענין קין והבל אשר שעה ה' למנחת הבל ואל מנחת קין לא שעה וכאשר הרע לקין אמר למה נפלו פניך אם תטיב שאת וא"ל תטיב לפתח חטאת רובץ ודרשי' במד' שהבל אמר לקין אם אתה ממתין ליצה"ר מתחלה פותח לך כחוט השערה ולבסוף יהיה כעבותות העגלה ויש להבין מה ביקש הבל בזה ומה זה ענין להא דשעה ה' אל מנחתו אבל הענין כי הקריבו קרבן לה' לתקן חטא אדם הראשון כי גם הם היו בכלל חטא והנה נודע מ"ש רש"י ומד' כי לאחר חטא אדה"ר נתקלקל' הארץ ולא הולידה פירות כלל רק קוצים עד שבא נח ולכך נאמר עליו זה ינחמנו מעצבון ידינו ולפ"ז קין שהביא מבכורות פרי האדמ' ע"כ שהיו מן אותן פירות שהיו בארץ קודם החטא כי לא צמחו לאחר החטא מחדש אבל הבל שהביא מבכורות צאנו ע"כ הם מתולדות בהמות שנבראו ויוצאים מן הקרקע כשנוצר האדם כמ"ש הכל הי' תחת הקרקע עד שבא אדם כי באות' יתכן בכור וא"כ הי' הבל הוצרך להמתין עד שהי' הצאן הנולדות ויהי' ראוי להקרב' לכך נאמר ויהי' מקץ הימים כי הי' צריך זמן וא"כ מהבל לא הי' פגם ששהה בקרבן שלו כי הוצרך להמתין ולא סגי בלא"ה אבל קין שקרבן שלו הי' מוכן כי הי' מן הנבראים א"כ למה המתין בקרבנו זמן מה ולא הי' מן הזריזין המקדימין למצות ולכך שעה ה' למנחת הבל ואל מנחת קין לא שעה הואיל ואיחר קרבן שלו וכאשר חרה לקין כי לא שעה כי לא הבין מה בכך ששהה בקרבנו השיב לו הבל אם בזמנו אין ליצה"ר רשות ובקל תדחה אותו אבל אם תמתין כבר נעשה גבור וכעבותות עגלה ואי אפשר לכובשו ולכך חרה אף ה' כ"כ ולא קיבל קרבנך כי צריך להיות זריזים ומקדימין היכא דאפשר כמו ביצה"ר שצריך להתרחק ממנו מיד בהיותו קטן וא"ש מזה נלמוד כל דברים שיש לעשות במהירות ובזמנו כי אם תמתין יזקין היצה"ר וא"א לגרשו בשום אופן ולכן אין לנו אלא לשוב לה' בכל לבב ולחדול מעשות רע לבלי לבלות זמן בתוהו כי בעו"ה כאשר יחלוף השנה ויחשוב האיש במה אבא למלך בר"ה ומה בידי מעש בלי פגימה וחלק יצה"ר בו ובעו"ה יודע בעצמי כי מעט אשר לפני אוי לי שעבר שנה ומצות ה' בידי מעט שיהי' הכל בלי פגם וכולם כליל לעבודת ה' ומה מאוד מחמירים בעלי היראה בענין זה דרך משל התוקע שופר וכונתו לתקוע לשם מצוה ואפשר ח"ו שכונתו ג"כ שיהללוהו אחרים היותו תוקע טוב הרי הוא כעובד לה' ולבריות והרי כאן שיתוף ח"ו וכן בכל המצות אם לוקח לולב בשביל הבריות ובשביל המקום הרי כאן עובד בשיתוף אוי לנו מה נאמר ומה נדבר נשב בדד ונדום נקוה לה' אולי ירחם להסיר לב האבן ובאמת אנו מצפים ובוטחים על חסדי ה' כמאמר גמרא דערכין דף יו"ד אומרים מ"ה מ"מ אין ישראל אומרים שירה לפניך בר"ה וביה"כ פי' הלל אמר להם הקב"ה ספרי חיים וספרי מתים פתוחים לפני והם יאמרו שירה להבין השאלה והתשובה הוא כך דהנה ידוע על כל הנסים אומרים הלל ושירה ואין לך נס גדול מה שקרה לנו בר"ה ויה"כ וכמבואר במדרש מי כה' אלהינו אשר לו קרובים אליו כי אנו לובשים לבנים ושמחים ובוטחים לה' כי הוא נושא עון ומטריד לשטן בשופר עד שיוצא לצדק דיננו ואין לך נס גדול מזה וא"כ ראוי לומר שירה יותר מכל הנסים ולכך שאלו כן אבל תשובת השם היה לא כן בשלמא בנס י"מ היו אומרים שירה מפני שכבר יצאו שוב לא יבואו שמה כהבטח' ה' וכן בכל הנסים אבל בזה אף דבר"ה יצאנו זכאי מ"מ חלילה מחטוא אח"כ כי בקל יכשל כמאמר הש"ס אם נגזר לגשמים והם חוזרים לרעה הגשמים יורדים למקום בלי נוצר לזריעה וכן הכל א"כ תמיד לא נגמר הנס ואנו צריכים תמיד רחמים שמרו ועזרו לבל נכשל בעבירה ולבל יגבר עלינו אויב צר פנימי וחיצון ח"ו ולכך אין כאן גמר הנס לומר הלל וזה אמרם ספרי חיים וספרי מתים פתוחים לפני כי ח"ו לא ישובו והם תמיד פתוחים בלתי סוגר וא"כ איך אפשר לשיר וכבר אמרו אל תאמין בעצמך עד יום מותך ולכן כבר אמרתי אל תאמרו בעבור ימים האלו הותר הרצועה כבר הי' יה"כ ימי הכפרה ואח"כ נשכימה לכרמים כדרך העולם לילך בקרי עם השם מבלי משים ללב מצוה תמה וברה ואמת אמרו תו' בשם ר"ה גאון כי גם מ"ה אין אומרים שירה בר"ה ויה"כ ולכך ממאן לומר ביוצר והחיות ישוררו והק' התוס' א"כ למה אמרו מ"ה מ"מ אין ישראל אומרים שירה ולא שאלו על עצמן ונראה כי הטעם שעלו ברוחם שישראל יאמרו שירה הלא דוודאי המ"ה אין או' הואיל והקב"ה דן ואם בים לא שררו הואיל ומעשי ידי ה' טבעו בים איך ישוררו ביום אשר רבים רשעי' נגזרו למיתה רק ידוע דבים הוצרכו ישראל לומר שירה ביחוד הואיל ומ"ה לא אמרו שירה הוצרכו הם לומר שירה וכן נאמר ביהושע שמש בגבעון דום שלא אמרו שירה הוצרך יהושע לומר שירה במקומו כנודע במד' וא"כ כאן שאין מ"ה אומרים שירה לדעת' הי' הואיל שדן ישראל א"כ יש לישראל לומר שירה עבורם כמו בים וזהו הי' שאלתם אבל יפה שאלו אלו הטעם בשביל דין ישראל אבל באמת גם המלאכים בעצמם נידונים בר"ה כמאמר ר"א בחרוז ונתנה תוקף הנה יום הדין לפקוד על צבא מרום ואין לישראל לומר שירה תמורם כי לא היה המניע' בשביל ישראל וכבר נודע במאמרם כי לא יראני האדם וחי דדרש המד' אפי' מלאך שנקרא חי כי מלאכים הם נצחים ונקראים חיים ובני אדם נקראים מתים כי סוף האדם למות וזה תשובת השם ספרי חיים וסתרי מתים פתוחי' פי' הן ספרי מ"ה והן ספרי ב"א וא"כ אין להם לומר שירה:
<b>עמדו</b> <b>נא</b> וראו מה נורא יום ה' אשר תלהט אש סביב ועד תקיעת שופר אלפי אלפים פרסאות גחלי אש בוערות ולזאת אפי' מ"ה יאחזון רעדה לבל יוקדו בגחלי אש ה' כי באש ה' נשפט ולכך בקהילות פולין אומר שחרית בפיוט והחיות בוערות אש אשר כל סוגר החרוז באש כי א"א לשער גודל האש עד שבא השופר ואז התקיעה מורה רוח של חסד למעלה ובא רוח ומפזר אש ויזלו מי חסד ולכך מ"ה מצפי' לשופר ואמרו אשרי העם יודעי תרועה לכן אין להאריך בשחרית ר"ה בשום דבר עד שופר כי איך יתכן למעלה האש בוער ואנו נעמוד למטה ונבל' הזמן בשירות ונגונים של שטות מן חזנים הלואי שלא יהיו שוררים שירים שמנגנים בבית אופר"א מזמרו אותו לשיר מלך עליון שנתייסד לכבוד המקו' המלך בכבודו וכל רגע יש היזק שאינם ממהרים בשופר בבקשה מכם אחינו בית ישראל חדלו דברים של שטות והסירו מסוה עורון מפניכם ולא נבלה זמן בזמירות של הבל ובעו"ה רבים מתפללים בר"ה ויה"כ אין בעלי תורה כי בוחרים תמיד באנשים שיודעים לצפצף בצעקת שוטים ואינם יודעים הברת אותיות כלל להברות ולהגדיל ולהניח ולהרפ' הרפוי ולהחזק החזק אוי לנו שעדיין ע"ז מרקד בנו לשום כונתנו בעמדנו לפני הבורא לשפוך שיחנו באלה הדברים שאין בהם ממש ולא נייחא כלל בשום אופן:
<b>והנה</b> יש עוד פי' בגמ' הנ"ל לפמ"ש גמ' לא ליצלי אינש מוספי דריש שתא ביחיד בג' ראשונות דהקדוש ב"ה יושב ודן ודלמא מפקיד ליה בדינא ועיין במגן אברהם שהובא בשם ס"ח קושי' דהא בכל יום ג' שעות ראשונות דן ומה הבדל יש בין ראש השנה לשאר ימים ותי' דכאן הדין יותר חזק מכל ימות השנה ואם אמת כדבריו מ"מ יש עוד הבדל לענ"ד דבשאר הימים בג' ראשונות הדין נחתם מיד אבל בר"ה אף דנדונו בג' ראשונות מ"מ אינו נחתם מיד וכל יום בכלל עיון ופקידה לדעת אם ישוב להפכו מרעה לטובה וכן להיפוך ח"ו ולכך בשאר ימות השנה האיך נימא דלא להתפלל בג' ראשונות דאולי מעיין בדינא ומה לו לעשות אם ימתין להתפלל בין כך נגמר הדין ומה יועיל תפלה אחר גמר דין וקשה צעקה לאחר גמר הדין על כל פנים טוב שימהר להתפלל קודם משא"כ בר"ה שפיר אמרי' שיתפלל לאחר גמר הדין דהיינו לאחר ג' שעות ואף דכבר עבר דין מ"מ לא נחתם ותפלתו יועיל ג"כ כמו בעת הדין וידוע דמ"ה אומרים שירה כעלות השחר כדאמרינן שלחני כי עלה השחר ומלאך אני והגיע זמני לומר שירה אבל הלל קיימ"ל דכל היום כשר להלל וזה שאלת מ"ה מפני מה אין ישראל אומרים שירה בשלמה נחנו כי זמנינו בבוקר ואז זמן דין א"כ איך יתכן לשורר בשעת זעם משא"כ ישראל דיש להם לומר כל היום וא"כ ה"ל לומר שירה שהוא הלל אחר שלש שעות והשיב להם הקב"ה כי כל היום בכלל הדין באמרו ספרי חיים והמתים פתוחים לפני ואינם נסגרין בג' ראשונות כי אין גזר דין בג' ראשונות ואינו נחתם וכל היום נידון ולכך אין להם לשורר ואף אנחנו איך נשיר ונשמח בשמחה שאינו של מצוה ואפי' בחג השמחות הוא חג הסוכות שלנו הוא לשמוח בשמחת של מצוה באתרוג ולולב אשר הגדיל ה' חסדו עמנו להנחיל מצוה כזו וכבר דרשנו טעמים רבים על ד' מינים הללו אבל יש עוד טעם להיות דיש להבין למה תקנו בכל הפייטים לומר בא"ב וגם בגמרא נתנו מעלה למזמור תהלה לדוד דאית בי' א"ב אבל אמרו באחד שבא למלך גדול ולא היה סיפק בידו להרבות לו בתוארי' כראוי לכבודו לקח נייר אחד חלוק והתחיל לכתוב תואר שלו בשולי היריעה להורות כי הרי נייר חלוק לפניך תוכל לכתו' ע"ג מה שתרצה וכן הענין בזה כי נודע כי כל הדבורים נכללים בכלל א"ב וכו' באלו כ"ב אותיות נכללים כל הדבורים וא"כ אנו שמשבחים לה' מי יערוך אליו תהל' ולכך בהתייסד השיר בא"ב הרי כאלו מודה כל הדבורים שבעולם כלולים כולם בשיר שבח ולא יבצר דבר מה שהפה יכול לדבר מה שלא יהיה נערך בשבח לה' והרי זה דרך כלל בכל הדברים וכן בוידוי הוא מיוסד אשמנו ועל חטא כמו מודה ועוזב כי חטאנו בכל מה שהפה יוכל לדבר בעו"ה ולכך כתבו כל המהנדסי' ובעלי גמטריאות כי כל ענינים שבעולם שמים וארץ וכל אשר בהם חוץ לאלוה נכללים בנקודות קו ושטח מעוקב נקודה קטנה עומד תמיד במרכז וממש אין לו כמות רק הוא ראשית כל דברים ואח"כ קו אין לו כ"כ רוחב רק אורך בקו מורכב מנקודות ואח"כ שטח הוא דבר שיש לו אורך ורוחב אבל אין לו גובה אבל הוא בעל שתי קצוות אלו גבולים ומעוקב הוא גשם שיש לו גבוה ג"כ והוא בעל שלשה קצוות אורך רוחב גובה בזו נכללים כל הנבראים ממש כמו נקודה והוא דומה לו וג"כ הכל מתאוים למרכז כנודע לכך אתרוג נקרא רגג תאוה לעינים ולולב משוך קו כמו קו וערבי נחל הוא על שטח שאין בהם מעלה ולכך אין בהם גבוה ונקרא ערבי נחל כי משוך ומורה על שטח וכן ערבה לשון שטח כמו ערבות מואב הוא ערבה למדבר כיוצא בזה הרבה ולהיותה בעלי ב' קצוות נאמר ערבה שתים והדס מורה על מעוקב שהוא גובה ולכך נקרא עבות שהוא דבר עב ולא יתכן עב בלתי גובה והוא בעל ג' צלעות לכך נאמר הדס ג' וא"כ בד' מינים כלולים כל חלקי עולם בכלל לכך איש הישראלי הנוטל ומשבח לה' הרי כאלו נוטל כל עולם בידו ומשבח בו לה' ומורה בו שה' הוא המניע לעולם בכלל בכחו הגדול ולכך המצוה לנענע להיות שהוא המניע משגיח בכל חלקי העולם ולכך מעלה ומוריד לד' רוחות ולנענע להורות כי הכל מה' והכל נברא לכבודו יתברך ולתת הודיה לשמו הגדול ובאמת אם ישים איש כזה ללבו ודאי שימצא נחת וישמח שמחה תמה וברה בנטילת לולב ולא יעלה בו שחוק וכדומה אשרי איש שעמלו בתורה ובמצות ועושה נחת רוח ליוצרו כי זה כל אדם כאשר אמרתי כי כצל ימינו על הארץ ועיקר כי ג"כ למחות בעוברי עבירה ובפרט בעון תערובות ח"ו אנשים ונשים מאד ראוי לקנא בפרט כאן עיר שכולם כהנים ממש ועל הכהן מוטל ביותר לקנאות ברית קודש ולכך כי תשטה אשתו והובא אל הכהן והוא מקריב מנחת קנאות כי על הכהן לקנאות קנאת ברית ולכך נתכהן פנחס בקנאו ברית קודש ולכך אלי' שהוא פנחס אמר קנא קנאתי וכו' כי עברו בריתך וזה מאמר הקרא ובת כהן כי תזנה את אביה מחללת דאמרינן גבי נחוניא חופר שיחין דלכך ניצלה בתו מבור דבר שנצטער בו אותו צדיק אל יכשל בו זרעו ואלו היה הכהן מקנא קנאת ה' צבאות בברית לא היה נכשל זרעו לזנות וע"כ דגם הוא לא שמר הברית כהונתו כראוי ולכך את אביה היא מחללת דאות שלא קינא הברית ובפרט ח"ו הבועל ארמית אוי לאותו עבירה רבים שאלו למה עונש דבועל ארמית לא נזכר בד"ת כלל רק הל"מ ומדברי קבלה אבל התי' כי התורה לישראל ניתנה ועל הישראלית נאמרו בתורה כל העונשים על עבירות אבל הבועל ארמית קשורה ככלב ונמשכה ערלתו ואינו בגדר ישראל והתורה אינו ניתנה רק לבני ישראל ולכך לא נזכר בועל ארמית כלל כי הרי נדחה מכלל ישראל לכך קנאי' פוגעים בו ולא צריך ב"ד לכן השמרו עצמיכם מכל דבר פשע ואיש אשר ח"ו יחטא ימהר לשוב כי תשובתו קשה ואולי יחון ה' צבאות כי חנון ורחום הוא ואל ימתין בתשובה כמ"ש כי מי יודע אם מחר בכחך לשוב ואי' במד'.
<b>אמרו</b> על הלל שכשנפטר מתלמידיו ואמרו לאן אתה הולך אמר לגמול חסד עם דין אכסני' דאית לי' בגו ביתא אמרו לו וכי כל יום אית לך אכסנאי א"ל ולאו נשמת' אכסני' בכאן ולמחר היא אזלית ויומא לית אנא יודעת ולהבין וכי לא הרגישו התלמידים דנתכוין לנשמתו ואם לא הרגישו מה שאלה על צדיק כהלל דלא יהיה כל היום מכניס אורח ותשובת הלל דאמר היום בכאן ולמחר אזלא ג"כ צריך ביאור דלמה לא אמר בפשוט דאנו כאן ג"כ כאורחים גרים על הארץ ולמה ל"ל למחר אזלא אבל ידוע דאורח הבא לאדם א' יום או יומיים יכבדו בעל הבית למאוד כראוי אבל אם יתמהמ' אצלו ימים ושנים לא יכבדו יותר מארוחתו ארוחת תמיד כי מי יכלכל תמיד יום בואו במשתה רב אבל יום או יומיים טרם צאתו האורח אז יוסיף הבעה"ב לכבדו ולעשות משתה כי האורח ילך ומי יודע יום הזדמן שיבא שנים בגבולו וכן הענין בנשמה שהיה אורח בגוף שהוא תכלית יצ"ט הבא' לאדם בי"ג שנה מתחלה האדם מכבדו כאורח הנוטה ללון אבל כאשר שרה אצלו זמן זמנים אין כאן כבוד הרב וזה אמרם של תלמידים להלל וכי כל יומא אכסניא הלא כבר נשתקע וכמעט הוא תושב א"כ למה זה תכבדו ביותר והשיב הלל בשביל כך כי נשמתו דא אכסניא שהיום בכאן ולמחר תלך ולכך אני גומל חסד לא בשביל הביא' רק בשביל יציאה כי איני יודע יום צאתה ואני צריך לגמול ולהתנהג בכבוד בה כדרך אורח אשר פעמיו כוננו לילך יום ויום וכן יש לנו לעשות לגמול חסד לנפשו וחסד עם אחרים ואם יהיה גומל חסדים לאחרים וגומל לנפשו רעה ח"ו וכי דינא הכי אדם קרוב לעצמו וליתן טעם למה נשמה נקראת אכסניא הוא מה דכתב ויזכור כי בשר המה רוח הולך ולא ישוב ויש להבין מה זה רוח הולך ולא ישוב וח"ו לומר כן אבל יובן במ"ש עבירה גוררת עבירה ולהבין הוא כך דודאי הגוף אינו יכול לעמוד נגד יצה"ר כמאמרו חזי דאנא נורא ואת בשרא אבל בשכון נשמת אדם שהוא כח אלהים בקרב אדם אזלא אימתה נגד יצה"ר והנה נשמה עצמותה קדש מאוד ואינה סובל' שיחטא אדם אפי' חטא קלה שבקלים לכך אדם שנמשך אחר יצה"ר לחטוא חטא קל תיכף נשמתו כועס והולכת ממנו ולא נשאר בגוף רק צל נשמה בעלמא וא"כ אח"כ יצה"ר גובר על הגוף ואין מי שיקום נגדו ולכך הוא הדבר שכתבתי לעיל דמתחלה יצה"ר כחוט ואח"כ כעבותות העגלה משום דמתחלה הנשמה נגדו אבל בדבר קטן שהנשמה הולכת אז היצה"ר הולך ומתגבר כי מי ילחם לו וזהו כוונת הפסוק ויזכור כי בשר המה ואשר א"א לעמוד נגד יצה"ר דהוא נורא כנ"ל אבל ק' הלא יש לו רוח ממעל ולזה אמר כי רוח הולך בקצת עבירה ולא ישוב עוד ובאמת לכך נאמר ויפח באפיו נשמת חיים ונשמה רק נפיחה ועומדת ברוח כדי שתלך ותשוב ולא יהיה תקוע באדם לגמרי וזה רוח הולך ולא ישוב ולכך נקרא נשמה אכסניא כי היא כל רגע עומדת לעקור כאשר יחטא אדם ואשם באחת מן העבירות קלות תיכף ילך נשמתו מאתו וסר צילו ממנו ולמאן דהיה מבין חכמת צללים היה מרגיש מיד בראות אדם אם נשמתו בקרבו או סר ממנו ולכך הרשעים בחייהם קרוי' מתים וזה ענין תקיעות שופר כי שופר הוא ג"כ רוח בעלמא ונפיח' בעלמא ולכך תוקעים להזכיר כי בן אדם רוח הולך ולא ישוב ויש לרחם עליה ודע כי הנשמה נפוחה באפו של אדם והוא פתוחה כי הנשמה בו נכנסת ויוצאת וכדכתיב כל אשר נשמה באפו והחוטם הוא עיקר פרצוף פנים כדאמרינן ביבמות דהכרת פרצוף הוא החוטם והחוטם הוא דומה לשופר כי מתעק' לתוך גולגולת של הראש וצורתו כך והוא כמו השופר בעיקום ודע כי יש הבדל הנשמה בא מהשם עצמו שנופח בחוטם והוא בבחי' תקיעה פשוטה בלי הפסק ע"י השופר שהוא החוטם כדכתיב ויפח באפיו ולהיות בן אדם רק נפוח באפו ורוח הולך כנ"ל ולכך ה' ארך אפים כי בשביל כך מאריך אפו אמנם הרוח בא ע"י מ"ה המה שלשה מגדיגות כמבואר ביוצר שרפים ואופנים וחיות הקודש והנשפע מה' בא לחיות ומשם בהפסק לאופנים ומשם בהפסק לשרפים ומשם בחוטם אדם ואינה בא בקו ישר מה' לאדם והוא שברים ג' שברים אמנם הנפש בא ע"י עולם הגלגלים וט' גלגלים הם כנודע כי עשירי אינה משמש כלל והוא תרועה ומבואר בש"ע שצריך להיות תשעה כחות הנק' ט' טרומיטין וזהו תקיעה שברים תרועה כנגד ג' מיני נשמות שיש באדם ולכן יש לאדם להתעורר בתשובה למאוד בשמוע קול ג' תקיעות ובאמת כבר דרשנו פעמים רבות כי השטן נוח לו לבסוף שיעשה האדם רצון קונו וכן בחרוז שחברתי המתחיל אתה יצה"ר מה תבקש ממני קבעתי באות כ' כי רצונך להגדיל חני לפני יוצרי אשר קונני מי ביקש זאת מידך ראות פני:
<b>ואמרינן</b> בש"ס ב"ב ט"ז שטן לש"ש נתכוין דאמר מנשייא לי' לרחימי דאברהם ולכך אמר הלחנם ירא איוב את ה' להבין מה לו לשטן לחוס כ"כ לבל ישכח אהבת אברהם אבל יובן כי בזה כל חיות השטן כנודע כי חורניי' ופלסופי' מחולקים אם צדיקים עדיפים ממ"ה או מ"ה עדיפים אבל תלוי בזה סיבות ותכלית עשיית מצות אם יש בהם תכלית לקיום העולמות כמ"ש מקובלים כי הכל צרכי גבוה או אם נאמר כדעת המדרש מה איכפת לקב"ה שיאכל בשר חזיר או בשר שור רק לבחון בני אדם ואם יעשו רצונו וכן יסד נוסח בתפלת נעילה ואם צדקת מה יתן לך ונ"מ בין אלו הוא דרך משל למלך שצוה לעשות מבצר בספר המדינה להגן בפני אויבים ויצא עבד אחד ובנה בקצה אחד במקום א' שלא הי' לו מתנגדים מבצר חזק למאוד בלתי לכבוש אבל עבד שני יצא ובנה השני במקום שהיו מתנגדים תמיד ולא היה כ"כ חוזק כי נעכב מחמת הנגע והנה המלך שמח ביותר במבצר שאין לכבוש ממבצר שיש לכבוש אף כי באמת כי עבודתו היה רבה כי נלחם אתו תמיד מה בכך סוף כל סוף כוונת המלך למבצרם להגן על המדינה יותר נתקיים בראשון מבשני כי זהו אין כ"כ חזק ובקל יכבשו אותו האויבים אבל מלך שרוצה רק להבחין עבדים מי ומי השלם אתו ונרצה באהבתו לעבודתו וגלל כן ציום לבנות באיי הים בתים ועבד א' הלך לשם ובנה כרצונו כי לא היה לו מעכב אבל השני לחמו אתו שוללי הים ונתן נפשו בכפו ויבן בית כמצות המלך ולא היה מהודר כבנין של ראשון ולהיות כי אין תועלת למלך בבתים כלל רק עשה להבחין לב עבדיו וראוי כי השני ששם נפשו בכפו ללחום יהי' אהוב למלך ביותר מן הראשון אף כי בנינו מהודר כי השני הרא' במופת עוז אהבתו ויראתו למלך בלחמו נגד שוללים וממשל תבין בקל הנמשל כי בודאי מצות המ"ה למעלה שלימה בלי פגימה להיותן משוללי יצה"ר וחומר מעבודת בני אדם המורכב בחומר ורבים לוחמים לו תמיד ואין מצוה ועבודה מבלי שיהיה בו פגימות רבות וא"כ אם עשיות המצות לצורך העולמות ודאי כי עבודת מ"ה למעלה יוכשר ויוחשב אף כי אין להם מתנגדים אבל אם כוונתו להבחין ודאי צדיקים נבחרים אף כי יש פגימה בעבודתם וזהו הבדל גם כן בין אברהם לאיוב כי אמרו חז"ל גדול הנאמר באיוב יותר ממה שנא' באברהם אבל לא בשביל זה היה יותר צדיק מאברהם כי אברהם היה תמיד נרדף וסבבוהו צרות רעות רבות נע ונד בארץ לא מצא מרגוע והי' חסר מקום אפי' ד' אמות קבר לא היה לו ואפשר שהי' לו קצת פגימה במצות אבל איוב שהי' שקט ושלוה בביתו לא חסר לו כל טוב וכל אוהביו השלימו אתו פשיטא שהי' יכול לעשות מצוה בלי פגימה יותר מאברהם כי לא היה לו שום מניעה והרי זה בגדר מ"ה ואברהם בגדר צדיקים הנ"ל וחזר הדבר למחלוקת הנ"ל הנה להכריע בין דיעות הנ"ל הדבר מבורר אם אין רצון השם בבחינה רק בעשית המצות ולהגדלתו ולכך יוכשר בעיניו מעשה המ"ה כנ"ל וא"כ היא גופא קשי' למה נברא השטן הוא היצה"ר ומאן מעכב ע"י לא היה לו לברוא ויהיה הכל מעשה האדם בשלימות כמו מ"ה א"ו רצון הבורא להבחין:
<b>ובזה</b> יובנו דברי הש"ס הנ"ל השטן בראותו כי הפליג השם בשבחו של איוב חשב אולי משכח אהבת אברהם הואיל שקצת פגימה בעבודתו ואינו כמ"ה וכוונת ה' בעשיות המצות לקיום העולמות וא"כ בזה יהי' השטן מבוער מן העולם ואין צורך בו ולזאת בנפשו דבר השטן וא"ש יהיה איך שיהיה ניחא לי' להשטן שיעמדו הצדיקים בנסיון כ"א ח"ו כולם ישמעו לו א"כ יקצוף ה' ויבערו מהעולם בראותו כי הכל סג יחדיו ומה תועלת אם יבחנו בני אדם אם אינם עומדים בבחינה ולכך נח לו לשטן שיעמדו צדיקים בנסיון ולכך בי"כ מלמד זכות ומפאר לישראל קמי קב"ה מטעם הנ"ל כדי שלא יקצוף הקב"ה לבערו מן העולם ולכך אמרו שבן דוד בא בדור שכולו חייב דאז יקצוף ה' על השטן ויבערו מן העולם והוא שרו של עשו ובנפול זה יקום זה יה"ר יהיה דור שכלו זכאי ואז גם אויבינו ישלימו אתנו ועמך כולם צדיקים ובא לציון גואל אמן ואמן:
<b>ת"מ</b> <b>מה</b> <b>שדרש</b> <b>הגאון</b> <b>הנ"ל</b> <b>ז"ל</b> <b>י"א</b> <b>טבת</b> <b>תק"ז</b> <b>לפ"ק</b> <b>בק"ק</b> <b>מ"ץ</b> <b>יע"א</b>
<b>ישעיה</b> <b>הנביא</b> אמר דרשו ה' בהמצאו קראוהו בהיותו קרוב וכו' ואל אלהינו כי ירבה לסלוח ודרשו במדרש והובא בילקוט זהו עשירית איפה שוותר הקב"ה משלו ולהבין נרא' כי רבים חשבו כשהאדם בתכלית הצרה ומצוק' עד שלבו בל עמו ודעתו בלתי מיושבת עליו שפטור מתפלה כי מה יתפלל הלא עיקר תפלה עבודה בלב וזה א"א לו וסמכו עצמן אמקרא היערוך שועך לא בצר אבל באמת לא זאת עצה היעוצה ואדרבה כשאדם צועק לה' מתוך צרה ה' שומע בקולו ביותר כמאמר דוד מן המיצר קראתי ואמר ברוך ה' אשר לא הסיר תפלתי וחסדו ודרשו שיסורין של אהבה הן שאין בו בטול תפלה וטעם הדבר כי אז קרוב ה' לו כי קרוב ה' לנשברי לב א"כ יותר מקובל תפלתו אבל עדיין ק' הא עיקר תפלה כוונת לבב וזו שאין דעתו מיושבת תפלה זו מה פעל אבל הענין דע כי האדם היותו מורכב מחומר ורוחני אף כל עבודה להשם צריך להיות בשניהם כמו שאמרו בשני לבבכם היינו יצ"ט ויצה"ר שהוא הנפש כינוי ליצ"ט וגשם כינוי ליצה"ר וכן בתפלה ולכך אמרו המתפלל צריך שיתן לבו למעלה שהוא משכן הנפש והרוח שיהי' כוונתו לה' ועיניו שהוא השוות הגשם כדכתיב ולא תתורו אחרי לבבכם למטה לבטל התאוה בשומו ללב עפר המבטל תאוות ומעפר בא ולעפר ישוב ויש להבין במה שנא' לעיל במד' זהו עשירית איפה שויתר הקב"ה משלו והוא כי נודע מ"ש המפרשים בקרבנות קין והבל ששעה ה' לקרבן הבל ולא לקין הוא כי הקרבן הוא תמור' אדם וצריך ג"כ להיות מורכב מרוח חיים וגשם לכך יוכשר בהמה אשר נפש רוח חיים בקרבה ולכך שעה ה' להבל היותו מצאן אבל קין שהביא צמחים שהוא רק חומר וגשם מבלי חלק רוחני א"כ אין זה תמורות אדם היותו מורכב מרוחני ג"כ ויש כאן מהשאל' א"כ קרבן מנחה עשירית איפה איך יוכשר לקרבן הלא זה כמו קרבן קין אבל התשובה הוא כי חלק רוחני לה' דכתיב השמים שמים לה' ואב ואם נותן הגשם וה' נותן הרוח וא"כ עני זה שאין לו להקריב וה' לרב חמלתו חומל עליו ומוחל על חלק שלו שהוא חלק רוחני ודי שמביא חלק גשמי שהוא קמח ומלח דומם וצומח וחלק רוחני ה' מוותר לו ולכך בעני יוכשר עשירית איפה לקרבן כי אין לו יותר וזהו מאמר המדרש ואל אלהינו כי ירבה לסלוח כי מרבה מחילה למאוד ואמר זה עשירית איפה שאין בו חלק רוחני כלל ואין נאות כלל לקרבן מ"מ ברב חמלתו מרבה מחילה ומוותר שלו וזהו אמר' זהו עשירית איפה שוויתר משלו ומחל על חלק גבוה ובזה יובן תשובת שאלה הנ"ל ג"כ כיון דכונת הלב לשמים הוא חלק רוחני אשר בקרבו וזהו חלק ה' הקב"ה ברוב רחמיו בראותו כי הוא במצוקה וא"א לכוון דעתו מוחל על חלקו כמו בעשירית איפה ודי שיתפלל מתוך צרה אשר בודאי תאות וכחות הגוף לרוע בטלים לרב צערו וחלק הגשם מתפלל ואף אם אין כוונתו שלימה ה' יסלח לו וזהו מאמר ישעיה הנ"ל דרשו ה' בהמצאו קראוהו בהיותו קרוב והיינו מתוך צרה וצוקה שבלב נשבר שאז קרוב ה' לנשברי לב אז תתפללו להשם וקראו להשם כי אז קרוב אליכם ולא תמתין עד עת הרוחה שאז אין קרוב לכם כעת הזאת ולבל תאמר מה יועיל התפלה כי א"א להתפלל בכוונה כראוי ע"ז אמר זהו טענת יצה"ר לבטל מתפלה ואמר יעזוב רשע דרכו ואיש און מחשבותיו כי אם ישוב אל ה' בתפלה וקאמר הטעם ואל אלהינו כי ירבה לסלוח כי מוותר משלו לעני מי שאין ידו מגע' על חלק רוחני אפס להרבות סליחה ואף הוא כמוהו כי לא יקפיד ה' על תפלה בלי כוונה בעת צרה ולב נשבר כי ירבה לסלוח אי לזה הטעם קמתי היום י"א טבת לעורר ולומר תוכחת מוסר אף כי העם עודנו בחולשה מיום הצום שהיה אתמול כי זהו כוונתי להיות' עדיין בלב נשבר ונדכה לצרות שקרה עמנו בעו"ה יום גבר אויב וצר על עיר יפה נוף משוש כל ארץ ואין ספק שהקב"ה משתתף עמנו ביום צרה כזו אשר בצרתינו לו צר ובכל ת"צ הקב"ה משתתף עם ישראל ולכן חשבתי לעורר היום ולומר קראו לה' אשר קרוב לנו והנה עיקר דרשתי במ"ש יעזוב רשע דרכו וכו' כי לא מחשבותי וכו' כי באמת חשבתי כי ממש חוב' לדרוש בתוכחת מוסר בימי גשמים כי בימות החמה יש זמנים רשומות המעוררות אדם לתשובה ימי ספירות עומר יודעים המוני עם שימים אלו ימי דין וכן ימים אשר בעו"ה אויבינו השיגם בין המצרים ומכ"ש מ' יום שעלה משה למרום ואצ"ל אלול וירח איתנים בימים אלו החי יתן אל לבו לשוב אל ה' אבל בחורף אין זמן רשום לשום אות ולהזכיר לאדם יראת ה' באמת אין זמן נבחר לעבודת ה' ויראתו מימי גשמים כי החום מכריע אדם לרב עסקו והתחברות רעות וכדומה אבל בחורף שלילות ארוכים וכאשר יגיע שעה יו"ד בלילה הנה נפרדים איש מרעהו וכל א' בביתו ובני ביתו ישנים וראוי לכל אדם לשוב אל לבו הגיע עת שאוכל לחשוב מעשי ויוכל ללמוד כמה שעות בתורה ומע"ט ויראת ה' ובכל זה יכול לישן כראוי וכן באשמורות הבוקר משעה ה' עד שעה ז' יוכל אדם לעשות מה שלבו חפץ ביראת ה' ולא יקרה לו ביטול משום דבר אוי ווי המבלים זמן לילות ארוכים הללו בשינה בטילה ויושבים חבורות בדברי שחוק ולצנות בעו"ה:
<b>ואמרו</b> בגמרא כיון שראה אדם שימים מתמעטים והולכים היה מיצר ואמר אוי לי כי עולם חשך בעדי מעונשי כיון שהגיע תקופת טבת והתחילו ימים להתארך שמח וקבע ח' ימים יו"ט לשמים ואח"כ נקבע לעכו"ם והיינו כי אמרו לא נברא לילה אלא לגירסא וא"ד לשינתא ופירשו שם להיות שבימי חמה שהלילות קצרים לשינתא כי מתי יישן ויניח מעצבו ובחורף לגירסא וזהו כי ביום יצא אדם לפעלו ומבטל ממלאכת שמים וזהו הכל לסיבת חטא אדה"ר שנגזר עליו העמל ובזעת אפיך וכו' אבל קודם החטא שלא היה הוצרך לעמל והארץ תוציא פרי' בלי טורח כנודע לא היה לו סיבה לבטלו ביום מגירס' וא"צ לילות הארוכות לכך כשראה שהיום מתקצר והלילה הולך וגדל והבן כמאמר חז"ל דאיברא לגירסא ואמר אוי לי עולם חשך בעדי כי לולי שחטאתי היה אף היום מוכשר ולא צורך לבריאת הלילה לגירסא אמנם בחטאי שצריך אדם לעמל ויגיעה א"כ החשיך הקב"ה עולם כדי שיכולו ללמוד בלילה לכן עיקר עבודת ה' תלוי ממש בלילה דהיינו עבודה שהוא בלב לכוון מחשבתו ודעתו שלימה לה' ועיקר הלילה בחורף לכן ראוי לעורר בתשובה כראוי והנה ר"ת הק' איך חשב אדם דעולם יחשך תמיד וכי לא ידע מהלך חמה בגלגולה וידועות כדורי ארץ שזה גורם ארוכות וקצרות ימים ולא השיג דבר רק ע"י חטא נשתבש דעתו וזהו דוחק ח"ו דכ"כ נטרפת דעתו ובפרט כל המחברים כתבו דאדה"ר קידש החדש וא"כ ידע סדר ק"ה ומהלך לבנה מכ"ש דידע מהלך חמה כדכתיב שמש ידע מבואו וכו' ומי ידע דין ק"ה והלכת' ולא ידע מסלול חמה וטיב מהלכת' האמיתי ואמצעי ולכאורה היא שאלה גדולה אבל באמת לק"מ והוא דנודע לפי חכמי כדור ארצי היושבים תחת קו השוה תמיד להם יום ולילה שוים כל ימי שנה קיץ וחורף אבל היושבים רחוק ממנו לצד צפון בחורף נתקצרו הימים היות חמה משכנה במזלות הדרומיות עד שכפי היותה רחוק מקו השוה וקרוב לקוטב צפוני יותר הימים קצרים ולילות ארוכים והיושבים סמוך לקוטב צפוני ממש כל החורף אין להם יום רק שעה אחת והקרובים עוד כמו מדינות גריכלאנד כל חדשי שנה לילה חוץ סיון תמוז אב שכולו יום והיושבים תחת קוטב צפוני ששה חדשים כולה לילה דהיינו ימי חורף וחדשי קיץ כולו יום וכן ההיפך היושבים לצדדים נהפך הוא מה שהוא ליושבי צד צפון בחורף היותו חמה במזלות דרומיות יש להם בקיץ כי אז החמה במזלות צפונית כנודע באופן שאין לך יום וחדש בשנה שלא יהיה מדינה בכדור ארצי שבו ממש כולו יום ומדינה שהיא ממש כול' לילה לפי מושכם לצד קוטב צפוני ודרומי וע"ז נאמר יום ולילה קיץ וחורף לא ישבותו שתמיד הם בעולם פעם אחד זה בכה וזה בכה ובזה יובן הנ"ל כי אדה"ר קודם חטא ישב בג"ע שהוא לפי דעת רוב המחברים וביחוד האר"י ז"ל תחת קו השוה וא"כ היה לו כל ימות השנה יום ולילה שוה וכאשר נטרד מג"ע אלו הניחו ה' לדור תחת קו השוה לא היה לו ימים קצרים כלל אבל נגרש לא"י וארצות הסמוכים כמבואר במדרש ואז נתקצר היום מתשרי ואילך הלך וחסר ושפט אדם כי זהו לעונש על חטאו כי זהו כעין מיתה שנגזר עליו ולכך נגרש למדינה זו לסבול לילות ארוכים וא"כ חשש ופחד לנפשו כי לעולם יסבול צער החשך ההוא כי אם יגיע תקופות טבת שאז בא"י הימים מוספים ולילות מקצרים יגרשהו ה' למדינה סמוך לקוטב צפוני ושם בחשך ישכון כל ימי חורף ואם יגיע תקופת תמוז ששם אור החמה במושב' יגרשהו ה' למדינה סמוך לקוטב דרומי וישב בחשך כל ימים וזהו אמרו אוי לי שעולם חשך בעדי וזהו מיתה שגזר עליו ה' ושרוי בצער אבל בהגיע אור תקופת טבת שמתארכ' הימים והניח ה' לישב שם בלי טרד ממעונתו שמח כי יתנהג בדרכו של עולם כמהלך החמ' פעם יום ארוך פעם יום קצר ולכך קבע חג לה' להודות לו זהו מה שנראה בכוונת הדברים לפי פשוטן אבל יש עוד בזה תוספת דעת וחכמה מה שכבר אמרתי בדרוש הקדום והואיל דצריכים ליה בהאי ענייני ולתרץ בזה עוד מדרש אחר באתי לפרש בביאור יותר כעת בשנבין מקודם דברי המדרש בראשית ויהי מקץ הימים וכו' למ"ד בניסן נברא העולם נולד הבל בפסח ועשה עד עצרת למ"ד בתשרי נולד בחג ועשה עד חנוכה ולדברי הכל לא היה להבל בעולם רק חמשים יום ותמה היפ"ת וכל המפרשים למ"ד בתשרי נברא העולם שעשה הבל קיום עד חנוכה הרי חי קרוב לנ"ד יום ואפילו נימא שבחג עצמו נולד וכ"ש דאם הי' בר"ח תשרי וכו' ע"ש ביפ"ת שמניח בצ"ע וכ' שיש כאן טעות סופר אבל הדברים מובני' בשנבין גמ' דר"ה ך"ז תו' ור"ת על הפייט הקלורי שיסד במוסף יום א' דפסח בפייט הטל עתות קיץ וחורף בניסן נבראו וא"כ ס"ל כר"י דבניסן נברא העולם ובפייט מוסף ר"ה יסד דאדה"ר נברא בר"ה ונידון בו כמ"ש אופד מאז לשפט היום וכו' ויתר מקומות רבים ותי' בדוחק ע"ש ונראה דגם יש לדקדק למה מונין התקופה מניסן וגם ניסן ראשון לחדשים ולבריאת אדם מתשרי כדאמרי' לשנים כר"א מתשרי בממ"נ אם תשרי ראשון לשנים יהי' גם ראשון לחדשים אבל יובן כי מה שאומרים הבריא' בניסן או בתשרי הכונה תכלית המאורות חמה ולבנה אם היה תליית' מכוון נגד מזל טלה ומאז התחילו להלוך משם למזלות צפונית שור וכו' והוא התחלת הקיץ או שנתל' מכוון נגד מזל מאזנים ומשם התחיל להלוך נגד מזלות דרומית שהוא התחלת חדשי חורף וזהו פשוט והנה הא שיש מן מהלך מזל טלה עד מזל מאזנים קפ"ג יום במהלך החמה הוא לפי מתינת מהלך החמה שאינה הולכת ביום רק מעלה א' וכל מזל ל' מעלות וששה מזלות ק"פ מעלות ואלו הלכו במהירות לא היה צריך זמן כ"כ ומבואר ברב' בראשית על ויכולו שמים אין ויכולו אלא לשון כלי' עד שלא חטא אד"הר היו המזלות מהלכין דרך קצרה במהירות משחטא היו מהלכין דרך ארוכ' ובמתינות וכו' ע"ש וא"כ כשתל' ה' המאורות במזל טלה בתחל' ליל ד' תלאן ה' כי כך ראוי לתלותן במזל טלה היותו ראשון לכל מזלות כמ"ש כל חכמי תולדות רק אז קודם החטא הלכו במהירות למאוד ולכך מתחילת ליל דלי"ת שנתלו בליל ד' נגד מזל טלה מיהרו להלך ממזל למזל עד שביום ו' בבקר כבר היה החמה במזל מאזנים ואז היה תקופה ומולד תשרי כי עמדו חמה ולבנה נגד מזל מאזנים כי בזמן מועט כזה מהרו להלך מן טלה עד מאזנים ובו ביום נברא אדם ולכך במזל ניסן שהוא טלה נתלו המאורות שהיא ראשון לחדשים אבל אדם שנברא ביום ו' הי' בתשרי כי אז היו המאורות במזל מאזנים שהוא תשרי וכן יסד הקלירי עתותי קיץ וחורף בניסן נבראו כי העתים וזמנים מתחלפי' תלוי' במהלך המאורות בהילוך המזלות והי' במזל טלה התחלתו ולכך אמר בניסן נבראו אבל בריאת אדם הי' בתשרי ולכך במוסף ר"ה שדיבר מענין בריאת אד"הר דיבר הכל מתשרי כי בריאתו הי' בתשרי וכבר הלכו אלו מאורות מניסן לתשרי וא"ש ודוק כי זה דבר גדול למאוד לא שערו' כל חכמי קדם ובזו תבין המד' הנ"ל כי כבר אמרו המפרשים כי לכך אמר המד' כי נולד הבל בפסח או בחג כי הבל נולד אח"כ ובלידת קין ותואמ' צריך להמתין אדם שבועיי' כלדת נקב' כי שמרו אף קודם מ"ת שמירות כזה כנודע דרך נשים לי לכך נולדו הבל ותאומי' אח"כ בכלות י"ד ימים שהוא פסח או חג והנ' אם מתחלת ליל ד' עד יום ו' בבוקר ב' שעות ביום הלכה חמה מתחלת טלה עד מאזנים א"כ הלכה בס"ב שעות ששה מעלות וא"כ הלכה קרוב ליו"ד שעות מזל א' א"כ ביום ו' בבוקר שעה ב' ביום שהיה החמה במזל תשרי ומאורות לא נשתנו מהלכן המהיר עד בכלות יום הששי כדכתיב ויהי ערב ויהי בקר יום הששי ויכולו לשון כלי' ששינו מהלכן להלוך במתינות א"כ עוד יום גדול יו"ד שעות שהלכו במהירות כמקדם א"כ הלכו כל מזל שלם ובעת ערב כבר היה החמה במזל חשוון שהוא עקרב וא"כ ט"ו ימים אח"כ שנולד הבל כבר היה ט"ו חשוון והיה אז חג בט"ו חשוון כי חמה היה במזל עקרב וזהו היה אפקריאות של ירבעם בן נבט שעש' בחשוון חג והבן וא"כ דבט"ו בניסן נולד הבל א"כ עד כ"ד כסליו עד בכלל מ' יום ומקץ ימים דהיינו ימי חנוכה שהוא ח' יום והיינו מ"ח יום וביום שלאחריו נהרג היינו מ"ט יום ולכך אמרו שלא עשה הבל קיום בעולם יותר מחמשים יום ואפשר שלזה נתכוין רש"י כאשר הביא בעל מתנת כהונה שלא דקדק המד' בחשבון והיינו כי כמ"ש הוא רק מ"ט יום ושם נאמר חמשים וזהו דרך המנין כמ"ש על תספרו חמשים יום שסכום מנין הקרוב למספר גדול אף שחסר א' וכן בע' נפש ירדו מצרימה ודוק כי הוא אמת לאמית' של תורה ומעתה גם זה יבין כי אדם ראה כי מתחלה הי' מהלך החמה במהירות ואח"כ בחטאו נשתנה והלכו במתינו' וזהו גורם שהיו הימים קצרות כי אלו מהרו ללכת כמקדם לא היו הלילות ארוכים כי בששה ימים תעבור ממזלות דרומית למזלות צפונית רק חטאו גורם שהלכו במתינות וגרמו קצירות הימים וזה אמרו עולם חשך בעדי ועוני הטה אלה שחשך היום ודאג לנפשו אף שיגיע יום תקופת טבת אולי בחטאו עשה קב"ה שתלך עוד במתינות יותר כיון דכבר נשתנה מהלכה אולי יהיה עוד שינוי לגריעותא שתלך במתון ויותר וא"כ יהיה קצירות הימים משוך זמן רב למאוד ולכך בראה תקופת טבת שימי' חוזרים להאריך והשמש משמרת נתיבתה מבלי תלך עוד יותר במתון מכאשר נגזר עליו בעת חטאו אז שמח ועשה חג לה' והנה החג הזה היה מתחלה להשם ואח"כ נהפוך לעכו"ם כי כל ענין אד"הר היה מטוב ורע עץ הדעת פעם טוב ופעם רע ועיקר החג הוא בסוף ימים שמונ' שקבע אחרי תקופה כמבואר בירושלמי וזהו עיקר קלנדרייא ואם תקופת תשרי היה כ"א לתשרי א"כ היה תקופת טבת כ"ב לטבת כנודע כי יש ביניהם צ"א יום וז' וחצי שעות וח' ימים החג וא"כ סוף החג היה יו"ד בטבת וישראל בבית ראשון הלכו בעקבות עכו"ם ועשו יום ההוא ג"כ לחוג לעכו"ם ככל העכו"ם ולכך בעו"ה ביום ההוא בא מלך בבל לצור על עיר הקודש ומצא מקום לחול ולכך נאמר בעצם היום הזה סמך מלך בבל על ירושלים כי היום הזה גורם כמ"ש שהוא סיבת המצור וגם ביום ההוא יש מענין עץ הדעת טוב ורע להתהפך כי בזמן הבית הוא לששון ולשמחה ובזמן החורבן בעו"ה אבל ומספד וצום ודע לפי מ"ש בירושלמי דבבית ראשון נבקע העיר בט' לתמוז ופריך הירושלמי מה אני מקיים מקל שקד שהוא כ"א יום ומשני בראשון חרבה הבית בא' לאב ופירשו המפרשים עמ"ש אלו היה שם קבע בעשירי כי בערב הציתו אש ועיקר השריפה אשר שרף ה' בעו"ה הי' ביום שלאחריו א"כ איך היה מקל שקד ותי' כי גם בקיעת העיר הי' לעת ערב ועיקר הכבישה וכניסת הגייסות ולגיונים הי' ביום שלאחריו וא"כ היו ביו"ד לתמוז עיקרו ובזה תראה כי בכל תקופה מן ד' תקופות השנה יש יו"ד בו פעם לטובה פעם לרע כעץ הדעת כאשר אמרתי כמה פעמים ראה יו"ד טבת לרע בעו"ה וג' חדשים לאחריו שהוא יו"ד ניסן לטובה כי הוא שבת הגדול כי נס גדול בו ביום מקח' בעשור ונבקע הירדן ג' חדשים לאחריו יו"ד תמוז בעו"ה לרוע כי נבקע העיר בו כנ"ל כי עיקר פורענות ביו"ד תמוז וג' חדשים לאחריו ביו"ד תשרי יום מחילה וסליחה וצום הנבחר בכן יש להתעורר בזמנים הללו ולראות כי ימים אלו ימים הפכים ולזאת ראוי להפוך עצמינו מרע לטוב ולשוב אל ה' ולהיות שמור מלהט חרב המתהפכת והנה תשובה תפלה צדקה הם עיקרים למבוא דרך עץ חיים אבל בראשם הוא תורה כי התורה סובב על גביהם ובלתי תורה אין דבר כי הוא המורה הכל איך יעשה אדם כל דבריו הן בתשובה הן בתפלה והן בצדקה כפי הראוי ולא יחטא ולכן באמת יש כאן ארבעה דברים תורה תשובה תפלה צדקה הן הן המביאים את אדם לדרכי חיים והן כנגד ד' תקופות השנה טבת כנגד תורה כמש"ל כי לא איברא לילה היינו לילות ארוכים אלא לגירסא וגם יכול אדם לקנות שלימות כנודע בלילה כאשר ישכבו אנשים יתבודד כנודע ואין מטריד ומחריד ויחזור על משנתו או עונו הלא כביר ימצאו ידיו ווי לאותן אנשים המבלים לילות ארוכים כאלה בהבלי עולם שיחה בטילה ושינה וכדומה מה נענה ליום פקודה אשר יבואו לילי ארוכות דניימו על משכבם בקבר ולא יהיה לנו פתחון פה כי כלינו זמן בהבלי עולם בלילות אשר היה ראוים לקנות שלימות והיום לעשותן ומחר לקבל שכרן והלילה מעותד לתשובה ולכך אמר הקרא אתא בוקר וגם לילה אם תבעיון בעיו שהוא תשובה ניסן כנגד צדקה כאמרם בזכות צדקה נגאלו ישראל ולכך אמרו שצריך ליתן קמחא דפיסחא לעניים כי גאולת מצרים היה בצדקה תמוז נגד תפלה כי אז מ' יום שהתפלל משה כדכתיב ואתנפל לפני ה' כו' תשרי ידוע כי הן ימי תשובה:
<b>אמנם</b> ד' דברים אלו הן כנגד ד' כתות שאינם רואים פני שכינה חשמ"ל חנפים כנגד תפלה הלא יחניף איש לרעהו להרבות לו תוארים וישק עפרות זהב לו ויחוה קידה היותו מחלה פני נדיב ומצפה לתשלום גמול כי אולי יטב לו או ירע לו בהמנעו מלעשות ואיך לא יתפלל לה' באמת ותמים ויתארו בתוארים האמיתי' וכאשר יתפלל לה' בכוונה וישים אל לבו כי לה' נתכנו עלילות להרע ולהטיב שוב לא יחניף לאיש ולא ישא פני אדם כי מה' לבדו הכל ובמה נחשב אדם אשר נשמה באפו ולכך אסרו ליתן אפילו שלום לאדם קודם תפלה ואין לך דבר שמבטל חנופה רק תפלה בכונה ושומו לנגד עיניו כי אין ביד אדם להרע ולהטיב אם ה' לא צוה וכנגד מדות השקרני' הוא התשובה כי עיקר התשובה הוא מדת אמת להודות על פשעיו ומבלי לשקר בו בכל דבר ובזה ינצל מכל חטא כ"א יפתהו יצרו שיגנוב הלא זכור תזכור אם ישאלו אם גנב הלא לא יכול להודות כי באמת גנב ואם יכחיש שקר וכן כולם כלל של דבר מדת האמת הוא עיקרי לבע"ת וזהו חותם כל דבריו כמאמרם חותם של הקב"ה אמת וע"ז נתייסדו כל המצות לשומרן ולכך נקרא התורה אמת ועיקר כת לצני' היינו יושבים ומבטלים מהתורה ומבלי' זמן בהבלי עולם כמ"ש כל המדבר דברים בטלים בכלל מושב לצים ולכך תורה נגד לצים והוא פשוט כי הוא דבר והיפוכו טבע מספרי ל"הר להרע לחבירו וזהו דרכם כסל למו אומרים כאן והורגי' באספמי' וכל מחשבתם לרוע כנודע ולכך תקנו להיטב לזולתו ולראות להשתדל בטובת חבירו ולכך צדקה נגד מדת ל"הר ולזאת אחיי ובניי דעו כי עיקר דרשתי היום תמכתי לד' מדות הנ"ל כי מוחזקני בכם שאתם ת"ל יראי ה' וא"צ להוכיח לכם על עבירות זדונות ושגגות וידיכם מנוקים מכל פשעי' זכי חולקכון קמי' מלכא קדישא אבל במדות הללו כשל יכשלון כל איש גדול וקטן שם הוא בעו"ה אין אחד נמלט מזה אוי לי על שברי אשר בעו"ה אין אחד נקי מדברים אלו והם דברים חמורים כי ענשם קשה כנודע ולכן אמרתי להאריך בזה ולהזכיר דברים אלו ואולי ירחם ה' להסיר מאתנו לב אבן להשליך מאתנו רוע המדות המגונות האלה אשרי אדם ימלט מהן והנה מדות החנופה יבינו רבים שהוא אם יאמר לחבירו כמה יפה את והוצק חן בשפתותיך וכדומה מתוארים והוא רק להחניפו לקבל גמול או לבל ירע לו וכדומה ובאמת גם זה עון חמור הוא אבל עיקר החנופה בראותו כי חבירו עובר עבירה קלה או חמורה והוא שותק ואין מוחה זהו תכלית המרי מהחנופ' ע"ז תאבל הארץ ומלואה כי חנף תחנוף ארץ וכאשר דרשתי כמה פעמים כי החנופה לראות בחבירו דבר עבירה ושותק הוא ממש ככופר בגמול ועונש כי הלא עין כל רואים שותפים במו"מ ויורשים בתפיסת הבית שלא חלקו אם ישליך אחד צרור כסף לים הלא יצעוק עליו חבירו בכל כחו ואם לא ישמעו לו יקבל עליו בב"ד ויצעוק בשלך אתה רשאי ולא בשלי כי שלך שלי ושלי שלך כי שותפים נחנו בדבר הזה ואלו יראו עובר עבירה אשר אנו בכלל שותפים וחטאת הקהל ההוא ונדון עלמא בתר רובא ובעונו יגיע לנו רעה וא"כ איך יהיה כמחריש ושותק ולא ירד עמו עד לחיי' כמאמר חז"ל עד הכא' והיא הכל מתגבור' החנופה ובעו"ה כ"כ החנופ' הגיע' עד שרבים ברואם חבירו עושה עבירה לא זו ששתק אף זו שמתנצל בעדו לומר יפה עשה ובעו"ה נלאו כל רודפי אמת להעמיד הדת והישר על תלה ומי שבידו להוכיח ואינו מוכיח רבים חללים הפיל ויש להבין במה שאמר אברהם חלילה לך להמית צדיק עם רשע והיה כצדיק כרשע השופט כל הארץ לא יעשה משפט קשה הא אברהם לא התפלל על חיות הצדיקים שבעיר רק כל בקשתו היה להחיות כל הסיר אפי' הרשעים וא"כ מה זהו תפלה להמית צדיק עם רשע הקב"ה ישיב לו הצדיקים יחיו והרשעים ימותו ולא יהיה מקרה אחד לעובר ולשאינו עובר וכפל אברהם הדבר השופט כל הארץ לא יעשה משפט והדבר תמוה לכאורה דכי יחייב המשפט להחיות רשעים בשביל צדיקים הלא המשפט הוא איש בעונו ימות ובמדרש אמרו אמר אברהם אתה תופס החבל בתרין ראשין אם דין לית רחמים אם רחמים לית דין והדבר תמוה לכאורה אנה ראה בזה בסדום דתופס רחמים ודין כאחד הלא ה' אמר לו להשחית סדום והוא דין ולא רחמים והפסוק הלזה נקבע בכל תפלות לאמרו בימים נוראים כמעט בכל סליחות ולא ידעתי מה סנגוריא יש לנו בו שאנו בעו"ה חוטאים ומתייראים מיום הדין:
<b>אבל</b> יובן במ"ש בגמרא כשעלה משה למרום וכו' אמר הקדוש ברוך הוא ארך אפים אמר משה למאן אמר הקב"ה לרשעים ולצדיקים אמר משה לצדיקים ניחא אבל רשעים יאבדו אמר לו ה' חייך דתצטרך לו במרגלים אמר משה ועתה יגדל נא כח ה' כאשר דברת לאמר ולא כאשר אני אומר וכו' עכ"ל ויש להבין לצדיקים מה צורך לארך אף הלא הם צדיקים וגם למה יהי' נצרך לזה משה במרגלים ולא מקודם בעון עגל שביקש ג"כ משה מלפני ה' והזכיר מדותיו שהוא ארך אפים וג"כ הוצרך לאמר שאף לרשעים ארך אף אבל ענין כבר נודע אם צדיקים רואים לרשעים עוברי עבירה ואינם מוחי' אף המה בכלל עונש כמו הרשעי' וזה שהקב"ה מאריך אף לצדיקים דהמה בעצמן צדיקים רק בזו חטאו לנפש שלא מיחו בעוברי עבירה ע"ז מאריך להם אף לשוב והי' דעת משה שלאלו יאריך אף הואיל ולא פעלו עולה בעצם אבל לעושי רע ינקום לבער חטאים מן הארץ ובעגל כבר נודע כי בעיקר העובדים היו שלשת אלפים איש והם נהרגו בחרב בני לוי ויתר שטעו אחריהם מתו במגפה ובהדרוקין כמבואר בגמ' דיומא ולא היה עיקר החטא והמרי רק בעבור שלא מיחו כמו שעשה חור וזהו הי' אז חטאת הקהל ולכך שפיר התפלל משה אף לשיטתו ארך אפים כי כאן היה כל הצורך מאריך אף לצדיקים שלא מיחו כי החוטאים בנפשותם ספו תמו באמת אבל במרגלים אשר כל העדה סרו לדברי המרגלים וילונו אז הוצרך משה להתפלל לה' שאף לרשעים באמת מאריך אף ולכך אמר כאשר דברת והנה גוף הטעם שמאריך אף לרשעים הוא כי שורת הדין שיש להעניש לצדיק כמו לרשע כי הרשע טען אלו היה מוחה לי הייתי שומע בקולו והייתי סר מרע לעשות טוב וא"כ הקב"ה לא יעות משפט ח"ו וא"כ מה יעשה להעניש לצדיק ג"כ זהו נגד מדותיו הרחמי' ארך אפים שמאריך אף וכך הוא המדה טובה מלפניו יתברך שמו ואם יניח לצדיק יצעוק הרשע וכי כך הדין היה לו למחות וח"ו שיצא משפט מעוקל ולכך מאריך אף לרשעים ג"כ וא"כ אין להם לצעוק ואם מ"מ אינם שבים אין להם פ"פ עוד וזהו טענת אברהם אבינו שבא מכח ממ"נ להציל כל אנשי סדום בעבור הצדיקי' ואמר ממ"נ אם גם הצדיקים ימותו הואיל ולא מיחו זהו נגד מדותיו רחמנות ארך אפים לצדיקים וזה חלילה לך להמית צדיק כרשע והי' כצדיק כרשע כי כן המדה מלפניך להאריך להם אף כי חפץ חסד אתה וק"ו מתבטל מדרך הרחמי' ואם באמת תאריך להם רק רשעים יאבדו גם זה בכלל חלילה השופט כל הארץ לא יעשה משפט כי במשפט רשעים יצעקו אולי מחו היינו סרים למשמעת' מבלי לעשות רע וא"כ במשפט עונשה שוא וא"כ מה תעשה וזהו מאמר המדרש אין לתפוס החבל בב' ראשין כי אם רחמים לצדיקים כמדתך הרחמים לית דין ברשעים כי המה יצעקו מה נשתנו ואם דין אבל ברשעים א"א לעשות להם לצדיקים רחמים כי לא יעות המשפט ח"ו ולכך לא סגי בלא"ה שתאריך אף לרשעים כמדתך ויוצא כולם וכן השיב ה' לא אשחית וכו' ולכך אנו אומרים אותו בימי נוראים לעורר מדת הרחמים להאריך אף לרשעים ויגדל כח ה' כאשר דברת הביטו וראו כמה עונש מגיע מחנופה מבלי למחות בעושי רעה עד שנענש לפי הדין כעושי רעה לגמרי והנה ביותר יש להשגיח על בני אדם המשחיתים פאת זקנם בתער ות"ל בקהילתנו לא היה שכיח שיעשו כן אפי' נערים וקל שבקלים אבל שמעתי שכעת חוזרים הקלים קצת לעשות במחשך מעשיהם אצל אומנים נכרים הנני מזהיר אתכם לבל ישמע ולבל יפקד עוד כן כי איך אראה הרמות יד בתורת משה כ"כ פומבי כאלו עולם הפקר ח"ו והרוא' כן וחונף ושותק ענשו חמור כי כאן לא שייך ארך אף לצדיקי' כמש"ל כי זה בכלל י"ג מדות מי"ג תקוני דיקנא קדיש' והם שלחו ידם בו ואין קטיגור נעשה סניגור אוי שוטים איך תאבדו עולמות בשביל שטות כזה ודבר זה הוא חוק מן ה' לתת כן לישראל בלי ישלחו יד בו ולא נאמר בתור' טעם והוא ברית כמו שיש ברית קודש במילה כן הזקן ברית סמוך ללשון ברית הלשון וכן הזקן אות ברית לישראל חתומים בתקונא דדיקנא קדישא וחותם ק"ק וכל מי שיש לו זקן הוא בצלם אלהים אבל מי שאין לו אינו בצלם אלהים רק הוא בצלם אדם בליעל הס"ס כמאמר התקונים האי אל אחר אסתרס ולא עבד פירי ולכך שימו נא על לב אם יאמרו לא' אתה אינך בצלם אלהים הלא יריב עמך ויהי' לו לבושת לקלון וזה שוטה וסר לבב בשחיתתו פאת זקנו ואבד צלם אלהים אמנם הכל עושים כדי להדמות לרשעים לזנות ונאוף ולגנוב ולכך למעלה משפה שקורין גרע"נין בל"א יש לו ומגדלו ולמטה משחית הפיאה הואיל ולמעלה מנהג הנכרים כך אינו חש וע"ז צווח דוד ולרשע אמר אלהים מה לך לספר חוקי דהיינו הזקן הוא חוקי לבלי לגלות ואתם תספרו בתער השכירה וכן פי' האר"י ז"ל על תהלתי יספרו מלשון גילוח הזקן וכן פי' כאן שיספרו חוק ה' וישאו בריתו שזקן הוא ברית כנ"ל עלי פיך כי למעלה מהשפ' ישאו הברית ויגדלו השפה ופאה כנ"ל ולמה אתה עושה להתדמות לרשעים ולעשות כל תועבות אם ראית גנב ותרץ עמו ועם מנאפים חלקך וכו' וקאמר אלה עשית והחרשתי יש לו עוד גאוה ורמות רוח לומר כי עדיין לא סר צלם אלהים מאתו וזהו אומרו דמית היות אהי' כמוך כי צלמך צלם אלהים בינו בוערים בעם וכו' כי זהו תכלית המרי והעזות ולכן חדלו נא הרע וראו מבלי להחניף לאדם וזהו דרכם כסל למו ברוך השם שנתפרסם ברבי' קלונו של זה וידעו העם מה ענינו אוי ווי לכך להתכבד אדם בקלונו של חבירו ומכ"ש בקלון הזה שאדם עושה עבירה והלא בנפשו דיבר כי בחטאו גם לו יגיע עונש ולשמחה מה זו עושה וכי ישמח היד כאשר יכשל הרגל וישבר וישמט מדוכתי' וכן הדבר באיש לחבירו כי הכל כאיש וגוף אחד נחשבו לא ינקה ה' כל עוש' אלה ובפרט להמסייעי' לעבירה ודוד המלך אמר מזמור לדוד בברחו מפני אבשלום בנו וכו' ואמרו בגמ' מזמור לדוד קינה מבע"ל ותי' הגמרא סבור הייתי שמא עבד או ממזר יהי' כמ"ש הנני מקים עליך רעה וכו' אבל סתם ברא חס על אבא עכ"ל וכבר דרשתי בזה בפנים אחרת כמה פעמים וכעת אפרשהו בענין אחר כי מלבד שצריך ישוב במאמרו שברא חס על אבא כי הוא ראה גם ראה כי בנו אבשלום רדפו עד חרמה ואלו נפל בידו היה שופך דמו ארצה אף גם מה זה שדאג שיהי' ממזר ועבד דלא יחוסו עליו בממ"נ אם מה' הי' הסיבה כדי לקבל עונש על עבירה א"כ יש לו לקבלו בשמחה כראוי לדוד ולחכם לבב וטוב אלף מיתות בעה"ז מרגע א' גיהנם בעה"ב ומה שיש העיקר לתמוה בקושי' הגמ' מזמור לדוד קינה מבע"ל הלא זה ראוי לחכם לבב וישר במדות לשמח כי יפגעו רעה ומקרה לא טוב וזהו מדת השלימות וזהו תכלית כל ספר איוב אם תרצה לעמוד על שרשי ויכוח איוב עם חבירו הא לך כפמ"ש מדברי הרמב"ם במורה ובעניני השגחה והוא כי עיקר הדברים וקוטר כל מאמריהם בנוי' על דברים אלו שאומר ומי שישים דברי' אלו בלבו יבין כונת כל דבריהם באופנים מתחלפי' וזהו שרשן כי איוב הי' מתחלה תם וישר וחושב כי הצלחת אדם שיהי' לו כל דבר הוא לבל יכשל בגזל וכדומה ויהי' בידו להטיב לזולתו ובפרט כושלי' ואומללי' ולא יטרידהו שום טרדה כדי שיכול לעסוק בעבודת ה' וכאשר קרה לו שהלך ברוחו וקיים כל זה כמאמרו אב הייתי ליתומים ולב אלמנה ארנין ובכל זה הגיע לתכלית היסורין והמנע ממנו כל טוב הן בבריאת גופו וקיום קנינו ובניו חשבו כי אין הקב"ה משגיח באדם אף כי בבריאתו ויצירתו הי' משגיח בפרטיות בחכמה רבה כאשר האריך בזה ואמר הלא כחלב תתיכני וכו' כאשר האריך בענינו ספר יצירה הי' הכל בחכמה וכונה מיוחדת לא נופל במקרה ומ"מ אחרי צאתו מרחם אמו הסיר ה' השגחה מבני אדם וימסרם לפגעי ומקרי זמן ומשטרי שמים וכדומה ואין כאן השגחה וזהו אמרו ארץ נתנה ביד רשע כו' אחת היא תם ורשע הוא מכלה וכהנה דברים רבים בכל מאמרו ושינה ושילש בהם ואמרו חז"ל ביקש איוב להפוך קערה על פיה והיינו כפירה בהשגח' פרטיות מה' על ב"א אמנם חביריו לא כן חשבו ואליפז התימני חשב כי ה' לא יעות משפט והאריך בזה רק באמת חטא איוב אף כי לא ידע ואשם כי הנסתרות לה' גלוים וזה אמרו הן שמים לא זכו בעיניו ובמלאכים ישים תהל' וכו' וכל שורש דבריו על כך סובבים ובנוים ובלדד השוחי בחר בדרך אחר ואמר שהוא להטיב באחריתו או בזה או בבא עכ"פ יאהב אותו ויוכיח להטיב באחריתו וזהו מאמרו והיה ראשיתך מצער ואחריתך ישגה מאוד וכהנה רבות דברים המורי' ע"ז וצופר הנעמתי אמר כי אין לחקור טעם כי לא כמחשבותינו מחשבת הבורא וכל טעם שאנו אומרים לריק ותוהו יחשבו כי מי בא בסוד אלוה וזה מאמרו החקר אלוה תמצא ומי בא בסודו ולכך אין לבקש טעמי' רק להאמין כי הוא משגיח וכרצונו עשה כי א"א להשיג סודו ודעתו וידיעתו ובזה החזיק ג"כ אליהוא בן ברכאל הבוזי אלא שהוסיף בראי' וסיפר מחסד ה' ואין לתמוה על מקרה אדם הן לטוב והן לרע כי גבהו דרכי אל ועמקו מחשבותיו למאוד ואין לדמותן למחשבתנו ושכלנו והמשל כמו אם נגיד לב"ח שיש להם קצת השכלה כי נעשה תחבולו' זו לעבור בים אוקיינוס מקצה לקצה רחוק אלף פרסה או שנעשה כלי שעות מן התנועה שתנוע לשעות ורגעים משמיע קול וקול שיר כנגיני מוזיקי מעצמו בלי נוגע בו אדם שנים רבות הלא יהי' בעין ב"ח לתמהון ולא יאמין כלל אפשרותו אבל לבעלי אדם בעלי מדע ותחבולות בקל להאמינו ומוספים יום יום תחבולות חדשות ולא שערום חכמי קדם והמשל עלינו ימשול כמו שאין בהמות מבינים מה שגלוי ופשוט לנו מכ"ש שאין לנו לחקור ולבקש תבונה במחקרי אלוה אשר אין ערך לנו עמו כערכנו עם בהמות וזהו מאמרו מלפנו מבהמות ארץ ומעוף השמים יחכמנו כי מהם יקח בינה מבלי להתרעם על ה' במעשהו להיות ידיעתו רחוק מידיעתינו וזהו תכלית מאמרו ואיוב כאשר זכה לרה"ק ודיבר ה' עמו הבין כי כל שלימות האדם אינו כמו שדימה רבוי הקניינים וכדומה דברים המקרים רק השיג כי עיקר שלימות להכיר הבורא ולזכות לרה"ק וזהו יושג ע"י נסיכות ושברון כוחות הגוף ופיסוק התאות וזה תכלית השלימות והצלחת אמיתית והשגחה פרטיות מה' אשרי אדם יגיע לזה וניחם על אשר חשב עצמו לגבר שנאבדו כל הצלחותיו ותקותו כחרס הנשבר וקלל יום הולדו כי ראה כי הבל כל הנאבד ממנו קניני' המדומה ומעט היא היסורין בערך שהשיג חקר אלוה במקצת והשיג רה"ק וזה אמרו לשמע אוזן שמעתיך ועתה עיני ראיתיך ע"כ אמאס כי לא השיג עד עתה ואמאס בהבלי עולם ועניני' גשם וגוף וזהו אמרו ונחמתי על עפר ואפר כי ניחם על צערו על יסורי גוף וכליון בשרו ואיבריו כמאמרו כי במה נחשב מעפר בא לעפר ישוב ולגדולה מזה מתוקן שמחזה שדי יחזה זהו תמצית כל ספר הזה לפי דעת הרמב"ם במורה וספר הקדוש הזה למשל נאמרה שילמדו ממנו כל ישרי לב ולא נופל מהם דוד המלך ומה זו שאלה קינה מבע"ל:
<b>אבל</b> יובן במ"ש בגמ' שבעה פעמים בני שאמר דוד אסקיה מז' מדורי גיהנם ויש להבין מה תועלת יש באמירה זו בני עד שיהי' מועיל להעלותו מגיהנם ומה סגולת הדבר בני להציל נפשו מיד שאול אבל כבר שאלו אם הקב"ה מייסר לאדם ע"י רשע ד"מ נגזר על בהמ"ק שיחרב ועל נ"נ שיחריבו א"כ למה נענש בשביל כך הלא רצון ה' עשה וכך יפה לו לעשותו כי כך נגזרה הגזירה אמנם התשובה כי רצון נ"נ היה בלא"ה לנקום בישראל ולעשות בהם כאשר זמם רק לולי החטא היה ה' מנעו ולא הניחו לעשותו אמנם בחטא ישראל הניח לו ה' מקום לעשות כרצונו והוא עלה בבחירתו ולא אנוס על פי דיבור ועשה כלבבו להרע לנקום נקם ולכך ענש יענש בחושב רעה לעשותו וזהו הטעם בכל דברים אך זהו אם מטבעו לעשות הרע אבל ודאי אם מטבעו אינו לעשות רק נעשה בגזירת המקום לענש בו החוטא קושי' הנ"ל במ"ע למה יהי' נענש הלא בא בשליחות של מקום ואין ברוחו רמיה ולולי גזירת ה' לא היה עולה בלבו כלל לעשות רע וכבר אמרו כל שחבירו נענש על ידו אין מכניסין וכו' כי גם ענוש לצדיק לא טוב ומכ"ש כשחבירו נענש מחמתו והוא גורם לכך ע"י חטא פשיטא שגם הוא נענש וכבר התפללו חכמים קדמונים כר' נחוניא בן הקנה בתפלתו במס' ברכות שלא יהיו אחרים נענשים ע"י וכדי שלא יקרה לו עון בכך וזהו שאלת הגמרא מזמור לדוד קינה מבע"ל דהא חבירו נענש ע"י כי עון גדול שרודף אביו ורבו ומלך בישראל וא"כ אף הוא יהי' נענש ואין לשמוח כלל במה שחבירו נענש ע"י לשמחה זו מה עושה שזמר ותי' הגמ' באמת גזירה זו לרדפני אמר דוד משמים היא הנני מקי' עליך רעה וסבור הייתי עבד או ממזר שדרכם מבלי לחוס ולהדר פני גדול וא"כ ודאי יענשו כהנ"ל בנ"נ כי לבבם רע והגזיר' הי' רק להניחם לעשות כמחשבתם הרע ומר יהי' אחריתם וא"כ ודאי שהייתי מקונן בתאנ' ואניה כי רדף אויב נפשי ואף אני אהי' נלקה בעבורם אבל עכשיו שבני רודף אחרי ואין זה מדרך העולם ומעולם לולי גזירת המקום לא היה עולה בלבו לרדפני ולהיות לי לשטנה ואין זה אלא גזירה מן השמים וא"כ אין לו משפט עונש כי רצון ה' עשה והרי זה כמעט אנוס ע"פ הדיבור ולכך זמר בברחו מפני אבשלום בנו כי לא יקרה לו עונש ולכך במיתת אבשלום ונגש לדין למעלה להורידו לגיהנם ירכתי שאול התנצל דוד בעבורו וצעק בני אבשלום הלא בני הוא ואיך יעלה בלבו לעשות לי רעה וכי כך הוא המד' והטבע מבן לאב וכבר אמרו בן סורר ומורה לא היה ולא נברא אין זה אלא גזירת המקום היה בכך ואין לו לעונשו ולכך באמירת בני התנצל בעדו והואיל כי יפה טען ניצול ממדורת אש והנה היה לדוד מופת על זה כי הוא לא ענה מלבו הרע רק משמי' נוססה בקרבו לרדוף אחר אביו והוא כי נודע מ"ש בזוהר וישליכו אותו אל הבור למען הציל אותו מידם ושאל הזהר הלא בבור היה נחשים ועקרבים וא"כ מה זו הצל' ותי' כי בזה אפשר לעשות לו נס אבל להמלט מיד אדם הקם להרגו קשה הנס כי אדם בעל בחירה ואין הקב"ה מבטל הבחיר' בקל ולכך קשה לעשות נס להציל מיד אדם ולכך אמר ה' לשמואל עגלת בקר תקח בידך כי קשה לעשות לו נס למלטו מיד שאול היותו בעל בחירה ולפ"ז אלו אבשלום בעצמו בתכונתו הרע הזה ירדפו רק הקב"ה מנע העזר מדוד כנ"ל בנ"נ א"כ היה קשה לדוד להתפלל להמלט ממנו כהנ"ל כי קשה לעשות נס להמלט מיד אדם בעל בחירה אמנם כאשר אבשלום לא היה בזה בעל בחירה כאשר כתבתי כי לא ענה מלבו רק משמים נוססה בקרבו א"כ יחול התפל' שיסיר ה' כעסו מאתו וישיב לב אבשלום כמקדם ולא ירע לדוד כי לבבו בעצמותו לא הי' לרוע עם אביו דוד וזהו מאמר דוד מה רבו צרי ומה הצרות ומפרש שאין הצרות ענין רדיפה כי זהו סובל בטוב ומקבל' באהב' אבל הצרות שרבים קמי' עלי ואומרי' לי דהיינו לנפשי אין לו לאבשלום חלק לעה"ב בעשות רעה זאת לרדוף אביו מלך ישראל וזהו שאומרי' לנפשי אין לו ישועתה דייקא לו היינו אבשלום באלהים סלה וא"כ רב צרותי בזה דיהי' חבירי נענש ע"י ואין מכניסין אותי במחיצות למעלה אבל אמר דוד כי שקר הוא שקר אומרים כי אתה מגן בעדי וכו' ומרים ראשי שלא אהי' נתפס בשביל כך כי אין לו משפט מות ועונש גדול כהנ"ל היותו בני ומביא ע"ז מופת וראיה כי קולי אל ה' אקרא ויענני מהר קדשו סלה עד כי אני שכבתי כו' ולא אירא מרבבות עם אשר שתו עלי ואם כי הי' בבחירה לא הי' תפלתי נשמעת ואין זה אלא משמים נלחמו בי וה' הסיתו בי ולכך אין לו עונש גדול וזהו שהי' מזמר והולך והביא ראיה כי שמע ה' בקולו לבל יהי' יד אויביו מבקשי רעתו רמה ומצליח ואין הקב"ה עושה נס בקל לבטל בחירת האדם כהנ"ל:
<b>כמה</b> מילי מעליא איכא למילף מהך ראשון כי מה מאוד יקבל איש על עצמו בשמחה ובלבב הטוב ברואו כי הצלחתו עומד לנגדו ובכל אשר יפנה ירשיע בשביל זה לא יסיר תומתו ויקבל מאהב' עד אשר ישיר בקול זמר לה' שנית שיצער למאוד אם חבירו נענש ע"י ח"ו וכמו ששמירת גופו עליו לבל ילכדו בעון כן שמירת חבירו עליו כי הכל גוף אחד ועצם מעצמו ובשר מבשרו ואם בשר חבירו יכאוב נפשו עליו תאבל ושלישית שישים כל מגמתו ושלימות התור' ומדע לדעת ה' וימאס בכל עניני עוה"ז וצערו ומכאובו כי אהבת התורה יגדל עליו כ"כ עד אשר שיהי' שאר דברים עליו כלא כמאמר איוב ונחמתי על עפר ואפר וכבר גזרו חז"ל כמה שיעור תוכח' עד הכא' והנה עוד חנופה יש שאדם מחנף לעצמו ומצדיק עצמו בדין ואינו רואה חוב לנפשו ועל כל פשעי' תכסה אהבתו המדומ' ובאמת שונא לנפשו בזה עד מאד כי מה יועיל באומר לנפשו חף אני מפשע ואני מושלם במעלות וירא אלהים למאוד וה' יודע כי מכף רגל ועד ראש אין בו מתום פצע ומכה טריה נעדר מכל חכמות ומה יענה אנוש כזה לומר חדאי נפשי כי כבר מצא ידי הלא בעו"ה אין רגע בלי פגע עונות ואם יעסוק בחכמה כל ימיו לא ימצא כטיפת מים מחכמת ראשונים וא"כ למה זה ירום לבבו וישכח בכל חסרונות אשר יש לו באמת להכיר יותר מזולתו אך זהו שנופל בסוג ומין השני שהחלנו ויעדנו לדבר בו והוא כת שקרני' אשר בסיג שקר נכלל ג"כ גאוה והן תאומים זה מול זה כי ע"י שקר נולד גאוה כי משקר בעצמו ואומר כמה פעמים לפני אנשים כי הוא חכם וצדיק וסופר וכהנ' מהמעלות ותוארי' עד בדברו כן פעמים ושלש יהי' זה אצלו מאומת וקבוע בדעתו כאלו לא בדא מלבו בשפת שקר וכאלו דובר משרים כי כל שאדם דש בו להגידו אח"כ נקבע בדעתו מבלי זכור כי ממנו יצאו הדברים בדוים וא"כ אח"כ ירום לבבו בחשבו למי היקר וכבוד יותר ממני ואל מי תדמיוני ואשוה ובאמת לא כן הוא אמר ולא כן הוא כי אינו צדיק מלוכלך בעונות נעדר ממדע רק מחמת שקרנות נולד לו רמות רוח וכן להיפוך כל שקר נולד מגבוה לבב ורמות רוח כי יבוש כאשר ישאלו לו למה עשית כך ולמען יתגדל יכזב לא יודה בעשותו הנבל' וכן בכל דברי' למען ירום ישקר בכל דבריו עד שהרגל נעשה טבע וישקר בכל דבריו אף במה שאינו נוגע בכבודו ולתועלת לו כלל לכן ב' מדות המגונות ורעות בעו"ה הן היו בעוכרו לכל דבר והן התחלות לכל מדות רעות כאשר כתבתי לעיל אם יתפוש אדם מדת אמת ינצל מכל חטא ופשע ואמר במד' מ"ה בשביל שנתגאו ואמרו כי משחיתי' אנחנו המקום נדחו ממחיצתן שנים רבות ויש להבין מה גיאות יש בכך הלא בהדית, אמרו וישלחנו ה' לשחתה אבל תבין במ"ש בגמ' גדול הנאמר במיכאל ממה שנא' בגבריאל דבמיכאל כתיב ויעף אלי אחד מן השרפים ובגבריאל כתיב והאיש גבריאל מועף ביעף יש להבין מה נ"מ אם נאמר ביה טיסה אחת או יותר אבל יובן כי ידוע כי מלאך א' אינו עושה ב' שליחות היינו במלאכים בלתי נשגבים אבל מלאכים גבוהים עושי' שליחות הרבה כא' ולכך מיכאל שעשה בזה שלקח רצפה ושם בפי הנביא ב' שליחות א' שיסרו על דבר שפתים אך למותר באומרו על עם קדוש עם טמא שפתים והוא דין ועונש ושליחות אחד של רחמי' שאמר לו סר עונך וחטאתך תכופר ונתן נבואת ה' בפיו כמ"ש המפרשים וא"כ לולי שהי' מלאך נשגב במעלתו לא היה אפשר בשליחות והי' צריך לעשותו פעמים זה א"ז וכך הי' צריך לשני טיסות לכל שליחות טיסה מיוחד אבל במיכאל לרב מעלתו עשה הכל בטיסה אחת ולכך לא נאמר רק ויעף וכו' בעיפה אחת אמנם גבריאל בבואו לדניאל ג"כ פעל שני שליחות אחת גלותו גלות ישראל שבעיים שבעים נחתם על עמך וא' מפלת עכו"ם וטובת ישראל וזה הי' שני דברים מתחלפי' ולכך לא עשה בשליחתו א' רק לכל שליחות טיסה מיוחד ולכך נאמר מועף ביעף ולא היה מעלתו כ"כ לפעול שני שליחות בפ"א וצריך לכל א' עיפה וטיסה מיוחדת והנה המלאכים הנ"ל היו א' להפוך את את סדום וב' להציל לוט כי אין מלאך א' עושה ב' שליחות אמנם הם באו ואמרו כי משחיתים אנחנו כאלו על שניהם שליחות הפכת סדום והצלת לוט כדכתיב ויאיצו המלאכים בלוט וזהו לתוקף מעלתם שהם נשגבים וכדאים לעשות שני שליחות כא' כמו מיכאל וזו לא היה ובעבור כן נדחו ממחיצתן כי דובר שקרים לא יכון הרי כמה הקב"ה מדקדק על מדות גאוה ושקר ואיך יעוז איש קרוץ מחומר נבהל לתמורת הזמן רוח עברה בו ואיננו איך יתגאה לומר אעלה על במתי עב אדמה לעליון ברב גבהתו עד שלא ירגיש בשום תועבה ואיסור אפס יהי' לו לתפארת ווי ווי גאוה ושקר מה רבים חללים הפיל' ומה עצמו כל הרוגיה אשרי הגבר ימלט מהם ולא יבוש ויעול בכסופא קמי מלכא קדישא והנה בגדר גאוה הוא ג"כ מבלי להחזיק טובה לעצמו אף דפועל דבר טוב כי מה הוא בערך הטובה שפעל קב"ה עמו רועו לא יחסר ובפרט כי לולי עזרת ה' א"א לשום גבר לעשות דבר טוב כי מי יקדמני ואשלם לו אמר ה' ודרשו במדרש עשית מזוזה אני נתתי לך בית עשית ציצית אני נתתי לך בגד וכן הכל באופן שאם לדין יש תשובה שאין להחזיק טובה בעשותו דבר טוב כי כך חובתו והכל מה' אין כאן מצעדי גבר:
<b>ואמרו</b> בגמרא דסנהדרין צ"ג מפני מה לא נק' ספר נחמיה בשמו משום דהחזיק טובה לעצמו שנא' זכרה לי אלהי לטובה ופריך הגמרא דוד נמי אמר הכי זכרני ה' ברצון עמך ופקדני בישועתך ומשני הגמרא דוד רחמי קבעי וכו' ויש להבין הלא דברי נחמיה גם כן היו לבקש רחמים מה' שיזכור לו לטובה וכי ח"ו הלך בטרוניא רק כל מגמותו לבקש רחמים שיזכרו ה' לטובה אבל לפי הנ"ל יובן כ"א לדין יש תשובה שאין מגיע לאדם שום תשלום גמול ושכר על עשותו טוב כי הכל מה' ומי יקדמני ואשלם לו אמר ה' כנ"ל אמנם לפנים משורת הדין ה' ברוב רחמיו וחסדיו מתחסד עם ב"א כאלו לא קדמו לסיוע לו ובבחירתו מעצמו עשה הטוב והישר והנאמן הוא ברוך שמו לשלם שכר פעולתו אבל הכל מצד חסד ולא מצד הדין ולכך נחמיה א' זכרה לי אלהי לטובה וזהו אינו כי אלהים מדת הדין וא"כ הודה נחמיה כאלו מגיע לו מפאת הדין זכירה לטובה על כושר פעולתו וזה אינו ולכך נענש אמנם דוד אמר זכרני ה' ברצון עמך שהוא שם הוי"ה ב"ה בעל הרחמים וחמלה לבעל הרחמים שהתפלל שיזכרהו ברצון כי חפץ חסד לתת לאיש כמפעלו כאלו פעל מעצמו ולא סייע הקב"ה ויפה דיבר וזה תי' הגמרא דוד רחמי הוא דקבעי וכוונו להנ"ל שתלה בקשתו במדת הרחמים ולא כן נחמיה שתלה הזכרון במדת הדין כאלו מגיע לו תשלום שכר בדין ומשפט ראו בניי ואחיי כמה יש לאדם לדקדק במעשיו ודבריו ולזכור אפי' הטובות שבו לא יגיע לו שכר בדין כי אם ברב חמלה וחנינ' מה' הרחמן על כל מעשיו וא"כ מה יעוז אנוש בזכרו כי הרבה לפשוע ובמקום מצוה אחת מגיע לו אלף עבירות אוי לנו מיום הדין אוי לנו מיום התוכח' מי יכול לעמוד מה יהיה לו פתחון פה בעמדו לפניו לדין ומה יתגאה איש אשר אינו בטוח לשעה א' ורגע א' שלא ינטל ממנו כל הדרו ויהי כגבר אין ווי ווי הי תורה הי מצות דאגן עלן ויש לנו לדקדק בקיום מצות עשה ביותר כי היא חיינו ואורך ימינו וגם העיקר המביא אדם לידי מעשה טוב ויראת ה' הוא ענוה כי גסות ומדות מגונה השקר כמ"ש הם שאור שבעיסה להביא לאדם לכל התועבות אבל התופס במדת ענוה ינצל מכל חטא ממש לכך העיד' תורה על משה שהיה עניו מכל אדם ראו צדקת דוד במ"ש זכרני ה' ברצון עמך וכו' בשנבין דברי גמרא דחזקי' לא אזל לגביה ישעיה היותו מלך וישעיה לא אזל לגבי חזקיהו היותו נביא וה' הטיל פשר דבר שחל' חזקי' ואזל ישעיה לבקר ואמר לי' כי מת אתה כו' משום דלא נסיב איתתא וא"ל משום דחזי ברו"הק דה"ל בנין דלא מעלי והשיב לו ישעיהו בהדי כבשי דרחמנא ל"ל מה דפקדת בעי לך למעבד וכו' עכ"ל יש להבין מה זו שנתגאה ישעיה מבלי לילך לאיש צדיק כמוהו בשלמא חזקי' מאן לילך כבר אמרו מלך שמחל על כבודו אין כבודו מחול אבל ישעיה למה לא מחל על כבודו דהרב מותר למחול על כבודו וגם קשה מה שאמר לו ישעיה בהדי כבשי דרחמנא ל"ל הא לא היה אצלו מן הכבשי דחזי בר"הק דהם בנין דלא מעלי ואין כאן דבר סתום ולו נגל' תעלומות ובזה מצא חקר אלוה דיהיה יוצאים ממנו בנין דלא מעלי אבל הדברים יובנו בכך דהקשו איך ס"ד לישעי' מבלי לילך לחזקי' הא קי"ל מלך קודם לכה"ג וכה"ג קודם לנביא ומכ"ש דמלך קודם לנביא ועיין בברייתא סוף הוריו' ותי' היינו מלך על כל ישראל אבל חזקי' שלא מלך רק על ב' שבטים הנשארים הלכך לא תארהו ישעיה בתואר מלך כראוי אם לא ימלוך על כל ישראל ביחד ולכך חשב שהוא קודם לו במעלה ובזה יובן טעם הנביא ישעיה שלא רצה למחול כבודו לילך לחזקיה כי ע"י כך ביקש להראות לו כי חטא לנפשו במה שלא לקח אשה כי ודאי ח"ו על חזקי' שביטל עשה דפ"ו דהא קי"ל כבן עזאי האומר נפשי חשקה בתורה פטור מפ"ו ואין לך מי שנפשו חשקה בתורה יותר ממלך חזקיה שדרשו עליו בחלק צ"ד וחובל עול מפני שמן שאין לך תנוקות בכל גבול ישראל שלא היו יודעים בתורה וא"כ ודאי דאין עליו משפט כעובר על מ"ע אבל מ"מ אף דפטור לא קיים מ"ע דהא לא נשא אשה והרי זה דומה למי שאין לו בת ד' כנפות למ"ד שחובת מנא שאין חייב בציצית ולא מיקרי עובר על מ"ע אבל מ"מ לא קיים מ"ע זו דהא אינו מקיים ציצית וכן הדבר בזה דאף דפטור מחמת חשק התורה מ"מ לא קיים פ"ו והרי ביטל מ"ע וגבי ציצית אמרי' בגמרא דקטינא דלביש סדינא למען יהא פטור מציצית והוכיחו לו מ"ה ואמרו קטינ' קטינ' סדינא בקייטא וכו' שאל ענשיתו והשיבו אין בעידן ריתחא ענשיתו פירוש על עשה כה"ג דפטור ממנו דסדין בציצית פטור רק מ"מ לא קיים מצות ציצית ובעידן ריתחא נענש עליו וא"כ אף בחזקי' בביטול פ"ו כן ואמרי' בגמרא מלך וצבור מלך נכנס תחלה לדין מקמי' דליפוש חרון אף וריתחא וא"כ בזה בטח מלך חזקי' כי חשב בפועל אינו עובר על מ"ע כי נפשו חשקה בתורה כבן עזאי ובעידן ריתחא לא יענש היותו מלך נכנס תחלה לדין טרם דליפוש ח"א ויפוש ריתחא אמנם ישעיה הנביא ברצונו להוכיח דלא יבטל מפ"ו ויהיה נשמר מאף וחימה של הקב"ה ולמען לא יבטיח היותו מלך נכנס תחלה לדין ולא יהיה בעידן ריתחא מאן לילך אצלו והיינו כי הוא חשוב ממנו הלא שלא מלך רק על ב' שבטים ולית לי' תואר מלך ונביא קודם כנ"ל ובזה שהראהו דאין לו תואר מלך וא"כ אינו נכנס תחלה לדין א"כ אין לו לבטל מפ"ו דלא יענש בעידן ריתחא לכך בכונה לא הלך אצלו דמזה יוודע לו היותו לאו בתואר המלך ויהיה בכלל עונש פ"ו כנ"ל וא"ש והנה כשבא ישעיה אצלו מחמת חולי' כי חזקי' הלך לשיטתו דהוא מלך וא"כ אין לו פחד מעידן ריתחא אז הוכיח לו ישעיה בשם ה' כי יענש היות מבטל מפ"ו ואמר חזקי' כי חזי ברה"ק דיהיה לו בנין רשעים אבל תדע כי וודאי לנביאים וכן מלאכי מעלה נגלה היותו איש צדיק ורשע כמ"ש התוס' אף דצדיק ורשע לא קאמר אבל בנבואה קאמר אבל שישוב בתשובה א"א להשיג כי זהו נגד שורת הדין רק הקב"ה לרב רחמנתו וחמלתו חותר חתירה מתחת כסא כבודו לבעלי תשובה וזהו בדרך נסתר ושביל ונתיב מוצנע לאו כל עין רואה לבל יקטרגו מ"ה ולכך חותר חתירה מתחת כסא כבוד בסתר ונעלם לבל ירגישו בו מ"ה וזהו שערים שהיו במקדש כל שערים היו משמשים כניס' ויציאה והן שערים מכוונים למעלה מקום ביאת צדיקים ומ"ה וכמו שנאמר זה השער לה' צדיקים יבואו בו אבל שער שבדרום היה סגור ה' אלהי ישראל בא בו והיינו ששער זה מיוחד לבעלי תשובה אשר הקב"ה חותר חתירה להכניס' בו ולכך זה השער יהיה סגור ה' אלהי ישראל בא בו כי הוא המכניס והמביא ב"ת דרך זה השער מה שלא יודע לשום בריה וזהו הפותח שער לדופקי בתשובה כי יש להם שער מיוחד לכך ולכך במקום שב"ת עומדים אין צדיקים גמורים יכולים לעמוד כי שביל ההוא לב"ת נעלם מעין כל ברי' ואין הצדיקים מגיעים לשם ולכך אין להשיג זה בנבואה אם ישוב הרשע בתשובתו מרשעתו או לא כי זהו שביל מיוחד לא יגיע שם השגת שום נביא ולכך נאמר במד' בישמעאל וישמע אלהים את קול הנער קטרגו מ"ה ואמר הקב"ה אני רואה מה שאתם אינם רואים והיינו כי כבר אמרו כי ישמעאל חזר בתשובה בימי אברהם אביו וזה לא ידעו מ"ה וידעו מרשעתו אבל לא השיגו מתשובתו כי זה הוא מחתירה תחת כסא כבוד ולכך אמרו שימות בצמא אבל הקב"ה ראה כי ישמעאל יחזור בתשובה ולכך החיה הקב"ה אותו וכן הדבר במלך חזקיה כי ראה ברה"ק שיהיה מנשה רשע אבל תשובתו לא הבין ולא ידע ולכך פי' מאשה לבל יהיה פ"ו אבל ישעיה אמר לו בהדי כבשי דרחמנא ל"ל כי זהו שמנש' ישוב בתשובה הוא מן הנעלמות ונסתרות לבל תוכל להשיגו ברה"ק אבל באמת עשה תשובה שלימה עד שאמרו כי הוא בג"ע ראש לכל ב"ת כמבואר בכל בו בחדרי ג"ע ע"ש ולכך מה דפקדת ה"ל למעבד פן יחזור בתשובה כאשר באמת היה ולכך נסב באמת אשה ודו"ק:
<b>הביטו</b> נא וראו כמה עמקו מחשבות הבורא וכמה יש לאדם להנצל מעבירה ולהודו' לה' שהרבה רחמים לקבלו בתשובה עד שאפי' מ"ה לא ידעו ממקום קבלתו ה' ברוב רחמיו פותח לו פתח מיוחד והוא א' מניסי שעשה הקב"ה עם בריותיו וכמאמר דוד אבן מאסו הבונים היתה לראש פינה מוסב על ב"ת שכולם מאסו אותו אפי' מ"ה והיה לראש שנשגב מעלתו יותר מצדיקים וקאמר מאת ה' היתה זאת היא נפלאת בעינינו דהיא א' מפלאות ה' שמפליא לעשות עם בני אדם זהו מאמר ישעיה יעזוב רשע דרכו ואיש און מחשבותיו וכו' שלא תאמר הא ראינו צדיק אובד בצדקו ורשע מאריך ברעתו וזהו לאות על סילוק השגחה מבני אדם כמ"ש לעיל בטענת איוב וע"ז משיב כמשז"ל בטענ' צופר ואליהוא בן ברכאל כי אין לשער ידיעתנו עם ידיעתו ולא כמחשבתו מחשבותינו כו' ולא דרכיכ' דרכיו וכו' וגם כי מדרך השכל אין התשובה מועיל להחוטא ולכך הרשע אמר כבר חטאתי ומה לעשות עוד אבל הקרא אומר הרשע יעזוב דרכו דרך רשעים כי התשובה מועיל בדרך ניסי וזה אמרו לא מחשבותי כמחשבותיו וכו' כי הקדוש ב"ה לרב רחמיו חושב מחשבות לבל ידח ממנו נדח חוץ לשורת הדין וחוץ לגדר עולם להטיב ב"ת בתשובה עד שאפי' מ"ה לא השיגו אותו כלל ובאמת אלו בני אדם אינם מן כפוי טובה לא היה עולה בלבם לעשות דבר רע כמש"ל הוא אשר נתן לו בגד איך יגמול למולו להמרות דבריו מבלי לעשות ציצית כראוי וכן בכל דברים אם אין אדם כפוי טובה לא יעבור בקל מצות ה' כי איך יעשו תחבולות רשע ה' חונן בחמלתו רבה ליתן לו דעה ובינה ואיך יגמול שבדיע' שחנן לו יתשב מחשבת רשע ה' נתן לו לשון מדברת ואמירה נעימ' איך יגמול לדבר דברים אשר לא כדת לצנות לה"ר שקר חנופה נבול פה מסירה וכדומה ולכן הנזהר מבלי להיות כפוי טובה לא במהרה יחטא וזהו כוונת המד' אשר לא ידע את יוסף היום לא ידע את יוסף ולמחר לא ידע את ה' והיינו כמ"ש כיון דהי' כפוי טובה כ"כ ועש' עצמו כאלו לא ידע את יוסף מה שהיה מחי' ממש כל מצרים ולולי הוא כבר ספו תמו בזלעפות רעב וקבץ כל כסף מעולם למצרים והוא כפוי טובה לעשות עצמו כלא ידע וא"כ המדה הרעה כזו יגרום שסופו יכפור בה' ולא יכיר כי ממנו כל החסדים היותו כפוי טובה וישכח עושהו ויאמר לי יאורי ואני עשיתי וא"ש דלבסוף אמר מי ה' אשר אשמע בקולו וכן אורחת כל הולכי עקלקלות שסופן לכפור בה' ובאמת מד' זו להיות כפוי טובה מסתעף ג"כ משורש גאוה כי מי שלבו רמה ודעתו גבוה בוש מלומר שיקבל טובה מזולתו ובלבו אמר אין לי צורך לשום אדם וחכמתי וכחי ועוצם ידי יעשה לי הכל ולכך הוא כפוי טובה אין לך מדה מגונ' שאין מעורב בו גסות רוח בניי חדלו מזה אל יאמר אדם הואיל ואני פרנס ומנהיג ורב ומורה לי נאה להתגאות ח"ו יותר כשהוא מושל על עם ה' יותר נאות להיות שפל רוח צא ולמד במה שאמרו ויהי כראות דוד יוצא לקראת גלית וכו' פריך הגמרא ביבמות ולא הוי ידע לי' וכו' אלא הכי קפריך אי מפרץ קאתי מלכא הוי אי מזרח קאתי זרחא בעלמא א"ל דואג עד שתשאלני אי מפרץ או מזרח קאתי שאלני אי מותר לבוא בקהל ע"ש אבל יש להבין למה דוקא מלכא הוי אי מפרץ ולא מזרח נראה דאמרו בגמ' דיומא דלכך לא נמשך מלכות שאול להיותו בלתי דופי שמא יזוח דעתו עלי' אבל דוד שבא מקופה של שרצים היינו מואב הוכשר למלך לבל יזח דעתו ומזה הטעם נבחר שבט יהודה למלכו' היותם באים מן תמר כמבואר במד' בפסוק רגזו ואל תחטאו שאמר דוד כשהיו אומרים לו שבא ממשפחת בזוי' מואב והשיב דוד וכי לא כל שבט יהוד' באים מתמר ולכך נבחר יהודה למלכות אך יש להבין מה זו חשש פגם בלידת יהודה מן תמר אז היה מצות יבום נוהג באבי המת קודם שניתנ' תורה ונתחדש הלכה שיהי' דוקא האח מיבם ועיין במד' ורמב"ן לתורה ומהר"י אברבנאל שכולם הסכימו שיהודה קיים מצות יבום בנשואי תמר וא"כ מה זה לידה בפגם אדרבה מצוה רבה היה שנולד ע"י מצות יבום בנשואי תמר ונראה לפמ"ש בגמ' דיבמות פ"ב גזרה ביאה שני' אטו ביאה ראשונה דעיקר מצות יבום רק בביאה ראשונה אבל אח"כ אין שום מצוה מובחר דכבר קיים מצות יבום ונהנה לתאותו וחמדתו מן איסור ע"ש בתוספת דהקשו הא אין מתעברי' מביאה הראשונה ע"ש אבל בתמר דמיעכ' באצבע ודאי דעיקר מצות יבום בביאה ראשונה להקם זרע למת ולא יותר והנה כבר הסכימו הטבעי' דא"א לאשה להתעבר תאומים מביאה א' רק משני ביאות וכ"כ רש"י גבי יעקב ועשו דמשל לשפופרת נכנס ראשון יצא אחרון וע"כ דסבירא ליה משני ביאות נתעברה דאי מטיפה אחת לא שייך נכנס ראשון וזהו פשוט וא"כ תמר שהולידה תאומים נראה להדיא דב' ביאות הוי וא"כ ביאה ראשונה ודאי דלית בי' שמץ פקפוק וכולו קודש אבל ביאה שני' בזו יש חשש לפקפק דכבר נתקיים המצות יבום בביאה ראשונה ולפ"ז הנולד מביאה ראשונה אין בו פקפוק וחשש פגם ולו נאות המלוכה דאין בו דופי אבל הנולד מביא' שני' בזו יש חשש פגם והוא בכלל יש בו דופי ואין ראוי למלוכה ולכך פרץ דיצא ראשון וע"כ דנכנס אחרון כמ"ש רש"י לעיל ביעקב וא"כ יש בהרונו דופי ואין ראוי למלוכה משא"כ זרח דיצא אחרון וזה שאלת שאול אי מפרץ אי מזרח קאתי וע"ז השיב לו שפיר דואג אתה שאל על משפח' בזוי' כנ"ל הלא פסול לבוא בקהל וא"ש הביטו נא וראו כמה הקפידה תורה על גסות רוח אף שראוי למלך מבלי למחול על כבודו מ"מ הקפיד לבל ירום לבבו ומינהו מקופה של שרצים ומכ"ש שיש לאדם שפל אנשים ישים ללבו מבלי יתגאה בעו"ה כשאדם ממשפחה רמה מתגאה למאוד וכבר אמרו בגמ' מנחות כ"ח אי בר אבוה אי בר אוריין יאי כי העיקר במעשה אדם:
<b>ואמרו</b> במדרש כששאל לדואג בן מי זה העלם א"ל זהו בן ממי שמכריע העולם בצדקתו ויש להבין דואג שאויב לדוד עד מאוד מה ביקש בזה ששבח אותו ישי אבי דוד לשאול אבל יובן בשנבין דברי גמרא דפריך על הא דשאל בן מי זה העלם ולא הוי ידע לי' והכתיב ויהי אצלו לנושא כליו אלא מאביהו קשאיל והא כתיב והאיש בימי שאול וכו' זה ישי אבי דוד שנכנס באוכלסין ויצא באוכלסין וכו' ויש להבין בממ"נ מה קושיא יש כאן אמת דידע לישי וידע לדוד אבל לא ידע שדוד הוא בנו של ישי ואם אמרי' דקושית הגמרא דכתיב והנה ראיתי בן לישי בית הלחמי וכו' הרי דידע דדוד בן ישי א"כ בקיצור הל"ל מהך קרא דידע לאביו של דוד דכתיב ראיתי בן ליש ול"ל דרש הנ"ל דיצא ונכנס באוכלסין אמנם נראה לפי מה דאמרינן בקדושין פ' יו"ד יוחסין דהנושא אשה כהנת צריך לבדוק וכו' ואין בודקין ממי שהוא נכתב באסטרטי' של מלך כי היו הכל מיוחסים כדי שיהי' זכות אבותם מסייעתם וא"כ קושיא הגמ' כך דזה ודאי דס"ל להגמ' הא דאמרי' אאבוהו קשאיל אין הכוונה מי הוא אביו דזה פשוט ידע דהא כתיב ראיתי בן לישי וכו' כנ"ל רק קושי' הגמ' דלמא אאבוהו קשאל לידע אם הוא מן משפחה מיוחסת או לא וע"ז פריך הגמ' הא נמי ידע לי' דהוא מן המיוחסי' שבישראל דאמר מר וכו' זה ישי שנכנס באוכלסין וע"כ הי' מיוחס דאל"כ איך אפשר לכנוס הא אין יוצאין למלחמה רק מיוחסים שבדור ולכך משני הגמרא דשאל אי מפרץ קאתי וכו' וא"ש ובזה יובן המדרש הנ"ל דדואג ביקש להעמיד דעתו דדוד מפסול קהל ממואב כמבואר בגמרא ודאי יקשה א"כ איך ישי נכנס ויצא באוכלסין קאמר דבריו הנ"ל דהנה כל טעם דבעי מיוחס כדי שזכות אבותיו יסייעהו וזהו באדם בינוני אבל בצדיק מופלג אשר כמוהו לא הי' ממש כמו ישי שמת בעטיו של נחש ודאי שא"צ לזכות אבותיו וזכותו מכריע יותר מכולם וכבר פירשו המפרשים דהא דאמרי' בגמרא דרבי עקיבא התפלל ונענה ור"א התפלל ולא נענה ויצא ב"ק לא שזה גדול מזה רק זה מעביר על מדותיו וזה אינו מעביר על מדותיו ופירשו המפרשים חס ושלום שר"א לא הי' מעביר על מדותיו אבל הכוונה שר"ע הי' בן גרים והי' ראוי לו טבע אבותיו במדות מגונות והוא לא עשה כן והיה צדיק גדול וזהו מעביר על מדותיו ולכך נענה אבל ר"א כך הראוי כי היה בן צדיק גזע משה רבינו ומה יש להתפלא אם מדותיו מובחרים וטובים הרי דמי שהוא בן מקופה של שרצים והוא צדיק יותר אהוב וחביב לפני מקום מבן של קדושים וא"כ ישי שהוא כ"כ צדיק א"צ לזכות אבותיו וראוי לו לילך למלחמה כי ודאי שחפץ ה' בידו יצליח על אויביו יתגבר אף יצריח וזהו מאמרו של דואג כי ישי הוא צדיק גמור מופלא בצדיקים וא"כ אף שאינו מיוחס כדאי לילך למלחמה כנ"ל ומ"מ אין כאן ראי' על זרע בועז מרות שהם כשרים לקהל ה' ובזו יובנו דברי רש"י בחומש פ' מטות אותם ואת פנחס מלמד שפנחס שקול כנגד י"ב אלפים איש ולמה שלח פנחס עמהם וכו' ויש להבין למה לא אמר שאלה זו מקדם טרם שאמר פנחס שקול כנגד כולם ולפי הנ"ל ניחא די"ל דלכך שלח פנחס דידוע דשבטים היו מבזים אותו בן פוטי זה כו' ולכך יחסו הכתוב כנודע ולכך להראות לכל שהוא מיוחס שלחו המקום לראש צבא לצבוא על מדין וא"כ ע"כ מיוחס דלולי זאת לא היה יוצא למלחמה ולק"מ אבל עכשיו דאמרי' דפנחס היה שקול כנגד כולם א"כ דכ"כ רב דכוותי' אין כאן ראי' על יחוסו רק לרב זכות עצמו ראוי לילך למלחמה כנ"ל בישי א"כ שפיר שאל רש"י למה שלח פנחס עמהם וא"ש צאו ולמדו כמה יש לאדם מבלי להתגאות ביחוסי אבותיו ועיקר לראות ביחוס עצמו להיות שפל ברך לרואה לזכות נשמתו ולתת נ"ר ליוצרו כי במה יתגאה אדם ויותר שאדם שפל אנשי' ונכנע עד מאוד עד העפר יותר הקב"ה חפץ בטובתו וירוממהו בקהל עם ובין נגידים ישים כסאו והקב"ה סר לתפלתו ואין גבהות ושפלות לפני המקום:
<b>וזהו</b> אמר דוד במזמור מה רבו צרי הנ"ל כי לדוד היו שני מיני אויבים מתחלה דואג וסייעתו הם היו קודם שחטא בבת שבע ודברו עליו שאין ראוי לבוא בקהל אף כי למלך בישראל ואח"כ אחיתופל וסייעתו שכבר נגמר המלוכה שמותר לבא בקהל אומרים עליו שבא על ב"ש א"א ואין לו חלק לעה"ב ואיך ימלוך בקרב ישראל ועל שני מיני אויבים אמר דוד מה רבו צרי פי' שיש לו שני מיני אויבים ובענינים מתחלפי' כי רבים קמו עלי שהם אומרים שגבוהים ממני והם ממשפחה מיוחסת עד שנאה להם המלוכה ולא כן דוד שהוא ממשפחת בלתי ראוי לקהל ה' ואיך ימלוך עליהם איש נכרי וזהו קמים עלי שהם בעיניהם גבוהים יותר מדוד ומין השני שהוא אחיתופל וסייעתו שאומרים שאין לו חלק לעה"ב וזהו רבים אומרים לנפשי אין ישועתה לו באלהים סלה אמנם דוד השיב על שניהם ואמר ואתה ה' מגן בעדי כבודי ומרים ראשי להראות שאני נאה למלך ולי יאתה משפט המלוכה ואמר על כת ראשון בטענתה היותי ממשפחה בזוי' ע"ז אמר אדרבה זהו מעלה היותי מעביר על מדותי כמו ר"ע הנ"ל ובזה הקב"ה ישמע תפלתי ביותר להיות שאיני הולך בעקבות משפחת בית אמי אומות המואביות כמו הנ"ל בר"ע שהתפלל ונענה וזהו אמרו קולי אל ה' אקרא ויענני מהר קדשו סלה והיינו שתיכף נענה בתפלתו והוא כמו ר"ע וזהו כבודי שע"י שהוא מזרע מואב ומ"מ לבבו שלם עם ה' ה' ישמע בקולי וה' כבודי ומרים ראשי ועל טענה שניה שאין לו חלק לעה"ב כבר אמרו חז"ל וה' עמו אפשר חטא בא בידו וה' עמו ובאמת זה גופא צריך ראי' שהשכינה היה עמו יען זה היה נס מפורס' שנעשה לאות וראי' מוחלט שחפץ ה' בו וכי הוא חביב פני מקום והוא כל חצות לילה היה רוח צפונית מנשב בעצמו להקיץ לדוד לעבוד מלאכתו מלאכת השמים וש"מ כי נרצה פעלו מאוד לפני המקום וזהו אמרו של דוד אני שכבתי ואישנה הקיצותי מעצמי כי הכנור מעיר אותי עד שאני ניעור ולכך קאמר הקיצותי סתם כי מעצמי נקוץ וזהו לראי' כי ה' יסמכני וה' נצב לימיני ולכך היה הקצת דוד ע"י כינור כבודו של דוד כנ"ל ולכך קאמר עורה כבודי עורה הנבל וכינור כי זהו כבודו התעוררת ע"י נבל וכינור ולכך לא אירא מרבבות עם אשר שתו עלי כי השם יסמכני וה' לי לא אירא אמנם להבין מה ענין כנור שרוח צפונית מנשבת ונוגעת הכנור הוא בשנבין מ"ש למה אמר משה כחצות שמא יטעו אצטגניני פרעה ויאמרו משה בדאי הוא ויש להבין מה"ת יטעו ומה טעות' בזה הלא כל איש נבוב ילבב לדעת רגע חצות הלילה מענין חצות יום ע"י כלי שעות וכלי מים וכדומה ומה יועיל באמרו כחצות אולי יטע' כשיעור מרובה אבל הענין כבר אמרו אין לך חצות לילה שאין רוח צפונית מנשבת בו בעת רצון מה' היא שנא' ויהי בחצות הלילה וה' הכה כל בכור הרי בחצות הוא עת רצון לה' ולכך באותו עת ורגע פקד עמו לגאל' ולייסר למצרים והנה לפ"ז דעת רצון הוא למעלה וכמ"ש בזוהר ג"כ דחצות לילה אתעורר רעותא למעלה ויש לדקדק כי חצות לילה בכדור ארצי סובב בסבוב הכדור באופן שאין לך מדינה ומדינה שלא ישתנה בו עת חצות ומה שהוא חצות בצרפת אינו חצות בספרד וא"כ למעלה דעת רצון הוא לגבי קב"ה וכדאמרי' הקב"ה נחית לשעשע עם צדיקים שבג"ע אין ספק שאין כל חצות לכל מדינות דא"כ כל מע"ל זימנא הוא למעלה שיהיה עת רצון וברור ופשוט שרגע א' מן כ"ד שעות הוא לבדו עת רצון למעלה וע"כ דחצות שהוא בא"י הוא עת רצון למעלה כי למעלה הכל נדון לפי א"י היא הארץ אשר תמיד השגחת ה' בה ועץ חיים למעלה וזה השער לה' להשפיע בה כלל האמצעי והכל נדון לפי א"י וכל התורה ומצות הכל בא"י הם עיקר ושם ה' יקרא על א"י וא"כ ה' שאמר בחצות הלילה אני יוצא בתוך מצרים כי אז עת רצון מילתא כוון על רגע חצות של א"י אבל אם יאמר סתם בחצות יטעו אצטגניני פרעה ויחשבו דמחצות של ארץ מצרים דבר ובאמת במצרים לא הי' אז חצו' כי יש הבדל בין מצרי' לא"י ברוחב מעלה כנודע למפו' הארץ וא"כ יאמרו משה בדאי ולכך אמר כחצות שבמצרים אינו חצות ממש רק רגע סמוך לחצות אמנם מלבד זה היה טעות לאצטגניני פרעה כי הם כל מגמותם לצפון וזהו היה כל כשופם כנודע כי מצפון תפתח הרעה וכל סטרא בישא שוכן בצפון כנודע וגם עבודתם היה לטלה שהוא ראש למזל הצפוניי' ולכך עבדו לטל' כנ"ל ולכך מצפון תפתח הרעה ויש להבין בחצות לילה שמנשב רוח צפונית איך יתכן שיהיה הוא לעת רצון ולעשות ישועה בקרב ארץ ובישא לא הוי טבא ובכתבי האר"י ז"ל האריך בזה ג"כ והארכתי בזה במקום אחר ואין כאן מקומו אבל באמת י"ל כן כי כך מדותיו להוציא יקר מזולל דהיינו לערב דין ברחמים כי ברחמים א"א לנקום ברשעים כי רחמיו על כל מעשיו כתיב ולכך מערב דין ברחמים ורשעים נדונים וצדיקים מתרפאים לכך בחצות לילה שרוח צפונית מנשבת היה דין במצרים וה' הכה כל בכור ורחמים לישראל וזהו עת רצון מילתא שנושב רוח צפונית לייסר רשעים ולהטיב לצדיקים וכן בצדיקים דוקא ע"י יסורים זוכים לשלימות כנ"ל באיוב והן יסורים של אהבה וזהו מרוח צפונית שיש בו מהדין לייסר לצדיקים אבל אחריתן טובה ועת רצון להטיב באחריתם ואולי לכך נקרא צפונית כי כבר כתבנו לעיל דעת צופר הנעמתי ואלי' בן ברכאל כי זה שלפעמים צדיק אובד בצדקו ורשע מאריך ברעתו היא מסודות ה' וכבשי דרחמנא ולכך נקרא צפון טמון לא ישיגו כל שכל על בורי' כי מי ימצא חקר אלוה וזה הטעות של אצטגניני פרעה כי יודעים כי בחצות לילה רוח צפוני וזהו עיקר עבודתם לטלה שהוא ראש לצפון וע"ז היה סובב כל אמונתם ולכך ראש לצלמי משכיתם נקרא בעל צפון כי הוא ראש לצפון ויטעה לומר במשה בדאי הוא כי צפון הוא מאלהיהם ולכך לא פעל ה' כי אם ע"ז שלהם ולכך אמר כחצות שאין כאן רוח צפונית והבן ודע כי במ"ש רוח צפוני מריע בתחלה ומטיב לבסוף וכן היה בדוד שהיה סובל יסורים אבל אחריתו וכסאו כשמש נגד ה' וכבר אמרתי מ"ש דוד בכינור חידתי כי החיד' הוא הכינור כי נודע בכינור כאשר ידחק בנימא ישמע קול ויותר אשר דופק באצבעו בנימא ודחקו יותר משמיע קול וכן הדבר בבן אדם יותר מסובל דוחק וצער ויגון יותר ריחו נודף ומאיר נשמתו ככנור המשמיע קול ערב ונגוני ביותר דוחקו ודופקו ולכך אמר בכנור חידתי וזהו רוח צפונית שהיה מנשב בכנור של דוד כי כך רוח צפונית ג"כ מוחץ ומרפא וזהו הי' כבודו של דוד שסבל מרעין וקבלן מאהבה ורבים צחקו עליו ולכך אמר דוד בני איש עד מה כבודי לכלימה ולכך אמר עורה כבודי עורה הנבל וכנור אעירה שחר שמעו וראו כי זהו הכבוד לאדם שמקבל יסורים מאהבה ונכנע לפגיעת הזמן ובזו יתפאר האדם שהוא לתפארת לעושיה אבל לא יתגאה האדם ברב הונו ועוצם הצלחתו בעולם ומה יתגאה איש בדבר שאינו שלו ותכלית הסכנה לירד כל יום לבאר שחת ח"ו ומה יתגאה איש בהולך על פחים ויוקשים אשר כל שעה מוכן לנפול לבאר עמוק ח"ו וכן הדבר באיש המצליח בעסקי העולם הרי מוכן לו פח אשרי האיש הנמלט מפח ההוא ובורר לו דרך ישרה וכונו רגלו מבלי ימוט וא"כ מה זו גיאות רוח זימה מה שירים ראש על איש עני ואביון נגוע ומוכ' מאלהים ויסך אלוה בעדו וזה האיש יושב בטח לא יירא מפח יקוש ומשוט רשע כמעט בטוח לו שלא יראה שחת היותו מיני גיהנם שולט בחייו וא"כ לו התפארת והצלחה נצחים ולא לאיש המצליח בקנינים ודרכו נסתרה מה' וכבר אמרו כי אם רשע רודף אדם מחמת רשעתו ולא ברצון ה' ודאי שסופו לקבל כהנ"ל ואם הנרדף רואה במפלת רודף זהו סימן ישועה כי חפץ ה' להטיב לו אבל אם הקב"ה מעניש לרשע הרודף מחמת רשעו אבל רצון ה' הוא לרדוף להנרדף הלזו אזי און הנרדף רואה במפלת הרודף לבל יאמר כי לכך נענש הואיל שרדפו כי בחמת גוף הרדיפ' היה בדין רק נענש על רוע לבבו כנ"ל בנ"נ וכאשר הארכתי לעיל בזה אך קשה הא אמרי' אל תתגרה ברשע ששעה משחקת לו שרואה בשונאיו שנא' כל צורריו יפיח אבל הענין זהו דוקא אם הרשע בעצמו רודפו אזי יכול לו להתגבר על שונאיו אבל שיהיו שונאיו נכנעים מעם ה' זה לא יזכה לראות בחייו במפלת שונאיו וזהו מאמר דוד קומה ה' והושיעני למה כי הכית את כל אויבי לחי והיינו מכות גלוי' שאראה במפלת שונאי וזהו לי לסימן ישועה כדכתיב ה' לי בעוזרי ואני אראה בשונאי רק שמא היא סי' לרשע שרואה בשונאיו וע"ז אמר שיני רשעים שברת אתה הכית ושברת תוקפן ולא אני עשיתי כן א"כ זהו לי לישועה וכבר נודע מ"ש במד' דדוד על אשר שר על מפלת שאול דאמר לו הקב"ה ע"י נטרד ונענש ואתה אומר שירה וא"כ אלו היה אבשלום נענש באמת לא היו ישראל יכולים לומר שירה על הצלחה ונצחן נגדו אבל עכשיו דאינו נענש כמ"ש לעיל א"כ בישועה ונצחון יכולים ישראל לומר שירה וזהו אמרו לה' הישועה על עמך ברכתיך סלה שתמיד יכולי' לומר ברכה ותהלה לה' על הטוב ומטיב והנה אמרו מדת החנופה וגאוה הוא כת מספרי לה"ר וא"צ להאריך בו כי כבר נודע ברבים גדול עונו אשר המה מכת נחש ויותר גרוע כי אמרו כי נחש ממית בשליחות של מקום כדמפרשי' הישוך נחש בלי לחש מן המקום וממית בלי הנאה שלה רק לשליחות של מקום ולכך אמרו כל ת"ח שאינו נוקם ונוטר כנחש אינו ת"ח כי ת"ח ראוי לנקום ולנטור מה שהוא לכבוד המקום ותורתו לנקום בעושי רעה ולחוי' בחווי' דרבנן דלית ביה אסותא אבל באופן שלא יהיה לו משום כך שום דבר נגיעה לכבודו בשום אופן כנחש שנושך מבלי הנא' כלל כאמרם כלום הנא' יש לך אבל אם נוקם ונוטר בשביל כבודו והנאתו אין זה ת"ח ולכך אמרו שצריך לנקום ולנטור כנחש ובעו"ה נהפך הוא כל ענין קנאתן ושנאתן לכבודם ולהנאתן וכבוד שמים במקומו עומד ח"ו אם יעמוד א' ויתרוז נגד רב ופרנסי קהל ויזלזל בכבודם או יעבור על תקנת קהל בעניני מסים שיקח ערך מזויף וכדומה ירדפו עד חרמה ואם יפגם בכבוד התורה והרמת יד בתורת משה ישימו יד לפה ואפילו הטובים יאמרו ימח שמו רשע הוא וכדומה אבל בשביל כך לא יאמרו לרדוף אותו וליקח ממנו העירנות וכדומה ביושים ובזיונות לאדם כזה וזהו אורך גלות שלנו שאינן מקנאים קנאת ה' צבאות ובעו"ה אם בימי חכמי תלמוד אמרו רובן באבק לשון הרע אנן מה נענין אבתרי' מאותו אבק נעשה אבן גדול אבן נגף ובאמת אמרו בגמ' כשירד מפיבושת לקראת דוד ואמר לו אתה וציבא תחלקו השדה אמר לו לא עליך אני כועס שבאת בשלום אלא על מי שהביאך בשלום ודברים תמוהים אבל יובן וכמדומה שראיתי כן בס' תולדות יצחק כי אמרו בדורו של שאול היו צדיקים אלא שהי' בעלי לה"ר ולא הצליחו במלחמה אבל בדורו של אחאב היו בעלי עבירה וע"ז רק לא היו בעלי לה"ר ולכך הלכו במלחמה ונצחו וא"כ א"ש דאמר לו מפיבושת לא עליך אני כועס כי אתה באת בשלום וא"כ הוכחת דע"כ לא קבלת לה"ר דאל"כ לא הי' מצליח במלחמה דזהו עונש לה"ר להיות נופל בחרב מלחמה אמנם על מי אני כועס על מי שהביאך בשלום דהוא יודע כי באמת קבלת לה"ר וא"כ לא היה לו להצליח בעונש בעל לה"ר ראו כמה גדול עון לה"ר אפי' בכל עבירות כדורו של אחאב לא היה דבר שהי' להרשיע המלחמה כ"א לה"ר והטעם כי בהסתת הנחש היה נעשה להט חרב המתהפכת לרוע ולטוב ולכך בשמרם עקב רב מבלי לעשות ואינם בעלי לה"ר ואז חרב מהופך עליהם לטובה לעשות באויביהם נקמה ואם תפשו מעשה נחש אזי החרב נהפך לרעה לעשות בהם כליי' ולכך נצחון המלחמה תלוי' בלה"ר וכל השומר פיו מלה"ר כובש החרב המתהפכת ולכך נאמר רוממות אל בגרונם וחרב פיפיות בידם לעשות נקמה כו' וכבר אמרו כל דיבור שיצא מפי אדם עושה רושם ובעו"ה אדם מפטפט כל היום בדברים ואינו מרגיש שבכל דבר עושה רושם עד שאמרו חז"ל ברית כרותה לשפתים ואיך לא ישמור אדם מבטא שפתיו על כל דבר פשע אמרו במדרש בזכות ד' דברים נגאלו ישראל ממצרים שלא שינו שמם ולשונם ושלא נתערבו בבנות ארץ ולא היו בעלי דלטורין להבין ד' דברים הללו יובן במ"ש ביוסף שהביא דבתם רעה שנושאים עיניהם בבנות הארץ וקוראים לבני אמהות עבדים ואוכלים אמ"ה ותמוה דבשלמא שנותנים עין בבנות הארץ הוא באמת דיעות רבות שהשבטים לקחו מבנות כנען כדכתיב שאול בן הכנענית וכן לבני אמהות עבדים דס"ל היותם מן שפחה וולדה כמוה אבל ח"ו שיאכלו אמ"ה שאסור לב"נ ואזהרתן זהו מיתתן וכבר דברו בו המפרשים דברים רבים אבל מה שנראה הוא כי שבטים בקשו לנסות את יוסף אם ירכיל ברכילות אותם אצל אביהם ואמרו כשאכלו בשר שחוטה שאוכלים בשר אמ"ה כדי לראות אם יוסף יאמין עליהם והם אצלו בחזקת עברינים ואם ילשין אותן לאביהם ויוסף גם זה חשב לרעה היותן מוציאי' דבר איסור כזה מפיהם וברית כרותה לשפתי' וזהו מאמר הקרא ויבא יוסף דבתם רעה אל אביהם דבתם רעה כי במבטא שפתם דברו רע ופעלו בזה און וזהו מ"ש במד' אתה מביא דבה רעה על אחיך חייך שאני מגרה הדוב אשת פוטיפרע והיינו דיש להבין במה שבאה עליו בעלילה איך בא לשכוב עמה דאיך יתכן חוצפה כזו וגם איך שייך דתתפוש בבגדו לומר שכבי עמי אבל הענין כי יוסף כאשר הפציר' בו יום יום לדחות אותה אמר לה כעת אין זמן גורם כי בני ביתו יראו וירגישו בנו אבל המתין עד שלא יהי' אדם בבית אז אמלא חפצך ובאמת כוונת יוסף היה לדחותה בדברים ויהי היום ובאמת איש לא היה בביתו ויוסף בא החדר' תפשה בו לשכוב עמה כי כך היה הבטחת שלך ולכך העיזה פניה אח"כ בא אלי לשכוב עמי כי הלא כה היה מאמרו כנ"ל ואפשר כי זה אמרו חז"ל יוסף לעשות צרכיו נכנס כי ברית כרותה על שפתים הואיל ואמר שיעשה צרכיו כאשר אין איש בבית וזהו מדה כנגד מדה וז"ש אתה מביא דבה רעה משום ברית כרותה לשפתים אף אני מגרה בך הדוב דגם שם הי' ברית כרותה לשפתי' ובזה יובן דבשביל חטא שבטים ויוסף ירדו למצרים ולכך נגאלו בזכות ד' דבטלו ד' סיבות שהיו גורמין בנזקין להוריד ישראל מצרימה וא' היה על שתלו עיניהם בבנות ארץ תקנו ישראל שלא נתערבו בבנות ארץ ועל מה שהיו קורין לבני שפחות עבדים והי' להן לקראן בשמם דן נפתלי וכו' ולא עבדים תקנו שלא שינו שמם במצרים כדאמרי' דן על דן נפק ועל מה שהיו אומרים באוכלם בשר שחוטה שאוכלים בשר אמ"ה א"כ היה שינוי בלשונם ודבתם רעה שאומרים על בשר כשר אמ"ה ולכך תקנו ישראל במצרי' שלא שינו לשונם ועל חטא יוסף שהלשין בעד אחיהם תקנו ישראל שלא היה בהם דלטורין ראו כמה שפת שקר ולשון תרמית מגיע וכמה נזק גורם לו ולצאצאיו אחריו עד סוף כל הדורות אשרי איש שומר לשונו מכל רע ובאמת כבר אמרו חז"ל דאין תקנה להנצל מלה"ר אלא בהתמדת התורה ושקידה בה"כ ובה"מ והיינו בימי קדמונים שלא היו משיחים בבה"כ ובה"מ כי אם ד"ת ודבר מצוה אבל עכשיו בעו"ה כל רכילות ומלשינות הוא בין עמודי דגרסא ובה"כ שם ספרים סופרי לה"ר וקטטות מריבות שמה ימצא הכל וכבר שאלו בגמרא על מ"ש בחזקיה וכתת נחש נחשת למה כל המלכי' הצדיקי' שקדמוהו לא כתתוהו אבל הענין כי ענין תלי' נחש על הנס כי היה בהם מדברים לה"ר ולכך באו נחשים כנודע כי זהו עונש לה"ר ישכנו נחש ולרפאות לבעלי לה"ר צוה השם לתלות על נס נחש להורות כי קודם החטא היה הנחש בגרם המעלה כדכתיב והנחש היה ערום מכל החיות וע"י חטא לשון תרמית ירדה מאיגרא רמה לבירא עמיקתא על גחונה תלך ממנה ילמוד כל בעלי לה"ר מה שסופם יהי' ויתנו מחסו' לפיהם ישב בדד וידום ולכך כל הרוא' אותו יחיה ולכך לא כיתתו מפני שלא חשו להזיקו נגד תועלתו לבטל בעלי לה"ר שהוא קוץ מכאוב יותר מכל לבטל הצלחת מלחמה וכדומה כנ"ל ולכך נמנעו מלכים לבטל ולכתותיה וכן פירש"י בנחש הנחשת לשון נופל על לשון רמז לנו כי היה לבטל בעלי לה"ר אמנם בימי חזקיה שכבר דרשו חז"ל וחובל על מפני שמן שלא היה תינוק ותינוקת שלא היה בקי בחדרי תורה וא"כ אין כאן חשש ללה"ר כנ"ל כי תקנתו של לה"ר בתורה כנ"ל ולכך כתת נחש הנחושת ולכך ראו כמה גודל פגם לה"ר ועד היכן מגיע ואמת כאשר הגיע האש המבערה וקרבו לישב שם אנשים ונשים נערים ובתולות לא יפסקו מלדבר דברים בטילים הבלי הבלים אין בו ממש ותועלת לנפש ורוח וגויה אוי למרבה שיחה עם הנשים והלואי שיכתבו על לוח וכותלי ביתם בכל צד בכתב אשורית משנה דמס' אבות אל תרבה שיחה עם אשה וכל המרבה גורם רעה לעצמו וסופו יורש גיהנם וזהו יותר טוב ממה שכותבים מזרח ומצד זה רוח חיים וכהנה יתר דברים בטלים הלואי שיהי' זה תמיד נגד עיניהם אוי לשוא אתם מברכים כל יום ברוך שלא עשני אשה כי מה יועיל גבר אם ילבש שמלת אשה לדבר שטות ושיחות נשים הבזאת יתהלל טוב ממנו הנפל:
<b>והנה</b> אחרון מכתות הנ"ל הכביד שהוא לצנות כי באמת עיקר כת ליצים הם המבלים זמן בהבלי עולם ובתוהו זה מושב ליצים והיא תכלית עבירה וכן אמרו במדרש אשרי האיש אשר לא הלך בעצת רשעים כו' וכי מאחר שלא הלך פשיטא שלא ישב אלא מצוה גוררת מצוה אם לא הלך סופו שלא ישב ועבירה גוררת עביר' אם הלך סופו לישב וכו' והזהר מלצנות שעון גדול הוא שנא' אם לצת לבדך תשא עכ"ל יש להבין מה ענין להך דהזהר בלצנות וכו' להך דקודם מצוה גוררת וכו' אבל הענין כך דלהך קושי' מאחר שלא הלך וכו' יש כאן ב' תירוצים חדא דמצוה גוררת מצוה ואם לא הלך סופו שלא לישב וא"צ עוד לומר דעבירה גוררת עבירה דאפשר דעבירה קלה אינו גוררת עבירה חמורה רק שכר מצוה יש דקלה גוררת חמורה ולכך נאמר אשר לא הלך דעי"כ סופו שלא לישב וכן י"ל לכך נאמר אשר לא הלך דעבירה קלה גוררת עבירה חמורה אבל אצ"ל דמצוה קלה גוררת מצוה חמורה רק דלכך נאמר אשר לא הלך לדיוקא דאם הלך סופו לישב ואם כן מנ"ל למדרש לדרוש. תרתי עבירה גוררת עבירה ומצוה גוררת מצוה אבל לתרץ זה נאמר דודאי תי' עבירה גוררת עבירה לחוד אינו מספיק דידוע דרשעים יותר פושעים ועונם חמור מכת חוטאים שהם בגדר שוגג וא"כ איך נאמר לדיוקא אם הלך בעצת רשעים סופו לעמוד בדרך חטאים פשיטא אם עושה החמור' פשיטא דיעשה הקלות ועבירה גוררת עבירה פירשו מקל לחומר ולא להיפך וע"כ דפי' על מצוה גוררת מצוה ושפיר אמרי' דאם הרחיק עצמו להתחבר לכת פושעי' במרד סופו להתרחק אפי' מכת חוטאים בשוגג וא"ש אך קשה מנ"ל למדרש עבירה גוררת עבירה ולכך אמר המדרש הזהר מלצנו' שעון גדול הוא דכתיב אם לצת לבדך תשא והוא יותר חמור מכת החוטאים וא"כ איך שייך מצוה גוררת מצוה אם לא התחבר לכת חוטאים שלא יתחבר לכת לצנים פשיטא אין זה גוררת דאם הוא זהיר אפי' מהתחברות של כת שוגגים איך יתחבר לכת מזידים שעונם חמור כמו לצנים וע"כ צ"ל דגם על עבירה גוררת עבירה מוסב הקרא ושפי' נאמר אם הלך בעצת ודרך שוגגים סופך לבוא במושב לצים שעונם ועונשם חמור כי עבירה גוררת עבירה ותרתי שמעינן מהך קרא דאשרי מצוה ג"מ ועבירה גוררת עבירה וא"ש ולכך ראו כמה גדול עבירות לצנות עד שבשאר עבירות רבים נתפסו עמו בעונשו ומשאו הקש' לאחד נח לשנים אבל בלה"ר העון על עצמו לבד דכתיב אם לצת לבדך תשא והנה בעו"ה ענין צרעת הזה פרחה בכל מחנה עברים לישב יום יומיים בטל במושב ליצים ושיחה בטילה והאיש אשר יודע להתל בבני אדם לתלות לו דופי ולגלות מומו בלשון חכמה להרע ולהתלוצץ בו ואפי' בת"ח לעשות עצמו מוכיח ולהרים קולו כמוני או שאר מוכיחים ות"ח וכהנה בכל דברים האיש הזה חכם יקרא ומובלע בין אנשים ובאמת יפה אמרו עליו היותו מובלע בין אנשים כבלע קרח יבלע חיים שאולה אוי המבלים זמן בהבלי עולם מעידני עלי שלא יחשב בכל ימי חיי הבלי שום זמן מהזמנים כ"כ ליקר וחפצי בו כמו שעה שתים אלו שאני דורש לכם דברי תוכחת מוסר וזהו חלקי וחפצי וישעי מכל הימים אשר אני חי על האדמה כי במה יתרצה עבד נבזה וחדל אישים כמוני אשר מריתי דבריו ויקום בי כחשי אם לא בעשות כזה להשיב רבים מעון ואולי אבנה גם אנכי וירצה ה' פעלי וכן גם אתם השליכו רוע שאור המכאוב וסילון הממאיר לבלות תכלית ויקר הנבראים שהיא הזמן בתוהו והבל לא כן חלק יעקב יש לנו תורת אמת ומשפטים צדיקי' להתמיד בו החכם בחכמתו ואיש כפי מדעו כן ימצא ודדי בינה ירוהו כל עת ומה זה לילך בטל ולהתלוצץ הלא כל שעתא ורגע יחשוב כאלו הוא אחרון:
<b>והנה</b> כל ד' מדות הללו חשמ"ל כבר אמרו חז"ל כל מה דאסר לן רחמנא שרי לן כנגדו וכן הדבר דמותר להחניף לרבו למען ילמוד עמו תורה ולהחניף לאב ואם למען יהיה להם לנחת ותענוג ושקר כבר אמרו ג"כ חז"ל דברים דמותר לשנות בהם וכן מפני דרכי שלום לה"ר כבר אמרו מותר לדבר לה"ר על בעלי מחלוקת וכן ליצנות כבר אמרו כל ליצנות אסורה בר מלצנות דעכו"ם אמנם במדת גאוה לא מצינו מקום דמותר בו כי כבר אמרו לא מיניה ולא מקצתיה אבל יש גאוה דמותר ונאה להתגאה לאדם בו והוא דרך משל מלך שולח בנו למרחוק ומתנכר לבל יכירו בו היותו למלך בן רק כאיש כפרי וחקלאי אבל המלך דואג אולי בן המלך ג"כ ברב ימיו בהילוכו ודיבורו כחקלאי ישכח היותו באמת בן מלך וינהג כמנהג כפרים להשתכר להתגאל בדברי שטות בכן צוה עליו המלך לזכור כל יום בפ"ע היותו בן מלך כדי שיזכור מנהג הראוי לו ולמולדתו ומולדת בית אביו וכן הדבר נשמתינו ממקור עליון ממחצב נפלא ויקר עד למאוד רק היא מתנכרת ותרד מכבודה לעולם הזה כאיש חקלאי וכקל שבגשמיים ואם בן אדם ישכח היותו בן מלך מלכים ב"ה וחושש כפי אשר מתנכר באמת כן הוא יתנהג במנהג גשמי בכל דבריו וכחקלאי אבל חובה עליו לדכור בכל עת כי בן מלך גדול ונורא אנחנו ולא יאות לנו לנהוג כמנהג פחותים הראוים לכפרי' וזה תכלית מחלתינו שאנו שוכחי' שיש נשמתינו ממקו' נורא ונשגב ובזו אנו ענוים ביותר אין אנו חסים על כבודינו וכבוד נשמתינו ומתגוללים בטיט בראש כל חוצות כא' מכפרים המשתכרים כן אנו מתגוללים בטיט והבל הגשמי ויותר טוב שנתגאה לנהוג סלסלי' בעצמינו ולומר נחנו בן מלך מלכים ב"ה ולא נאות לנו לפי כבודינו להתנהג כמעשה שאר העכו"ם ממשפחות האדמה וראוי לנו להתנהג כפי שרשנו וכראוי להיות בדול במעש' בתכלית ההבדל' ורוחק מן יתר בני אדם למען יכירו וידעו כי לא כצורם צורנו גאוה כזו מותרת וזהו גאוה הנרצה מה' שיזכור כל היום בכבודו ובמעלתו להתנהג עצמו בו כפי הנאה להתנאות לערכו ערך גבוה עליו וכבר אמרתי פעמיי' אם יזכור אד' מעלת ישראל היותו נשגב ממ"ה איך יתכן לו לעסוק בהבלי עולם ולילך בתר תאוה הלא יבוש מעצמו ויאמר אנכי כי נשגב ממלאך ואני מגואל במעשי ומ"ה הם כולם אהובים וברורים זכאים:
<b>וכבר</b> אמרו בגמרא כשעלה משה למרום לקבל התורה אמרו מ"ה מה לילוד אשה בינינו אמר הקב"ה לקבל התורה בא אמרו חמדה גנוזה יש לך מן תתקע"ד דורות ואתה מבקשה ליתנ' לישראל מה אנוש כי תזכרנו כו' אמר הקב"ה למשה השב להם תשובה והשיב כתיב בתורה אשר הוצאתיך ממצרים כלום למצרים ירדתם ע"ז יש בכם עכ"ל והגמרא תמוה להבין איך נעלם מהם דברי משה כי מה שייכי להם קיום התורה הגשמית ומה היא השאלה מתחלה והתשובה מה לילוד אשה בינינו וכי לא ידעו שבא לקבל תורה ומה דייקו אם היא חמדה גנוזה או לא אבל הענין נראה כי באמת עבודת ה' שלנו לקבל התורה בכללים ופרטים היותינו בגדר הגשם והבחיר' אל עבודת מלאכי מעלה אינו שייך כמאמר משה ע"ה בקיום התורה שלנו רק עבודתם לשליחות המקו' כדכתיב ברכו ה' כל מלאכיו וכל עושי רצונו וא"כ מ"ה ידעו כי התורה שייך לבני אדם אבל הם יהיו שלוחים לכך ליתנם לב"א כי זהו חלק עבודת' בשמי' ממעל להיותם שלוחי' למקו' וזהו עבודת' ולכך בראותם שמשה עלה וחשבו שהוא יהי' שליח להוליך התורה מקב"ה לישראל טענו כי משה נוגע בשלהם ולהם שייך השליחות ולמשה קיום התורה היות ב"א בעל בחירה ובזה יקנה שלימות אבל הם יקנו שלימותם בשליחותם וע"ז השיב הקב"ה לקבל תורה בא לא הוא השליח רק הוא מקבלו בעצמו ומידי לידו נתנה לשמור ולעשות כי הוא עיקר המקבלו כמאמר הגמרא לא נתנה תורה אלא למשה ואין כאן שליחות כלל וע"ז חזרו לטעון כי כבר אמרו מלך שנותן מתנה לעבדו מתנה פחותה למען יהיה נחשבת ליקר ומעלה נתנה ע"י בעצמו וא"כ אע"פ שהדבר הניתן בעצמותיו אין כ"כ מעלה מ"מ לרב מעלתו שהגיע לו מיד המלך בעצמו ליקרת הנותן דבר קטן לדבר גדול יחשב כי המלך חפץ ביקרו אבל אם נותן דבר יקר ונחמד אין המלך מקפיד ליתנו מידו ממש כי הדבר בעצמותו חשוב ונשגב והוא הדבר שטענו מ"ה אלו התורה בעצמותה אינה יקרה ונחמדה ראוי לך ליתנה בעצמו ולא ע"י שליח להגדיל יקר התורה אבל להיותה חמדה גנוזה כל חפציה וכל דבריה יקרים וא"כ א"צ לפאר הזה להיותה נתונה מידך ממש ובלא"ה היא בעצמה כלי חמדה ולמה אתה נתנה לב"ו מה אנוש כו' אין זה כבודך כ"א תנה הודך בשמים להמלאכים עושי רצונך והם יהיו שלוחים להביאם לב"א לצוות עליהם בשמך לקיים התורה ואמר ה' למשה להשיבם ואמר משה אמת הטענה זה היה מהטענה אם אתם חשובים מבני אדם א"כ לא נאות למלך מ"ה לתת תיכף לידם כ"א ראוי שיהיו אתם אמצעי בינותינו אבל באמת ישראל יקרים מכם והביא ראיה לזה כי כבר נודע מ"ש בזוהר כי במצרים לא היה הגאולה ע"י מלאך ושליח כ"א על ידי הקב"ה בעצמו כי כך היה הטומאה במצרים וסטרא דמסאבא אלו היה בא שם מלאך היה נשתקע בטומאה ח"ו והיה מוגשם בגשם העכורי ולכך לא שלח שם מלאך ועכ"ז ישבו ישראל שם ימים רבים ויצאו במעלתם לא נתטמאו ולא נתגאלו בתועבותם וה"ז אות ומופת כי נשגב מעלתם ממ"ה וזה טענת משה כלום למצרים ירדתם הלא לא היה אפשר לכם וכן כל המצות אלו היו שייך בכם כבר עברתם עליהם אלו היה בכם יצה"ר והייתם בעלי בחירה כאשר קרה לבני אלהים שנפלו קודם המבול ולא עם ה' קדושים כובשים חומר המכאוב ובוחרים בטוב וא"כ נבחרו ישראל מן מ"ה ולכן ראוי לנו לקבל תורה מיד הקב"ה וחביבין ישראל שלא הוצרכו לשליח כלל מזה תראו כמה גדולה מעלת ישראל ומה יקר חביבתם בעיני הבורא וכן ראוי לאדם לבל יתנהג בדרכי' הללו וללכת בו כאשר ידכר כמה חביב בעיני מלך עליון וכי יהיה חביבתו בשביל שישב כל היום במושב לצים וכדומה הלא זה ראש דברי קראהו אל ה' בהיותו קרוב כי קרוב ה' לישראל מאד:
<b>וזהו</b> מאמר הגמרא בשעה שמת יעקב בקש לגלות הקץ נסתלקה ממנו השכינה אמר שמא ח"ו יש בכם פסול פתחו ואמרו שמע ישראל וכו' מיד אמר בשכמל"ו כו' וקאמר הגמרא אנן איך נעבד נאמרה לא אמרה משה כו' התקינו שיאמרו בלחש ומביא גמרא משל לבת מלך כו' כך נאמרה יש לנו גנאי לא נאמרה יש לנו צער כו' ויש להבין למה אמר יעקב ולא משה ולמה יש לנו צער בהעלמו וגנאי באמירנו אבל הענין כי אמרו חביבין ישראל יותר ממ"ה כי מ"ה מזכירין השם אחר ג' תיבות וישראל אחר ב' תיבות ישראל אומרים בכל יום ומ"ה פעם אחת בשבת אמרי לי' פ"א בחדש א"ל פ"א בשנה א"ל פ"א ביובל והענין מה הך וא"ל אבל הענין כפי קרבתם להקב"ה כן ענין הזכרת השם ואמירת השירה וישראל דבקים בה' וקרובים למאד לה' אומר אחר ב' תיבות ובכל יום וכן אמרו בגמ' אופני' אומרי' ג"כ אחר ב' תיבות ברוך כבוד ה' ממקומו היותם דביקים במרכבת ה' וקרובים לה' אבל מ"ה שאינם קרובים אחר ג' תיבות ומ"ה היותם רחוקים אומרים שירה פ"א בשבת והיותם רחוקים יותר פ"א בחודש וכן כולם מדרגות מדרגות כפי יותר רחוקם יתמעט ויתרחק זמן שירתם וכל האמרי ליה בגמרא המה אמת כפי מרחקם ומדרגות' מן כבוד ה' וכבר נודע בפוסקים כי המזכיר השם לבטלה ח"ו חייב לומר בשכמל"ו ולכך יעקב שראה שנסתלקה ממנו השכינה וא"כ רחוקים מהשכינה והשבטים לא ידעו זאת וחשבו שיש כאן השריית השכינה כפעם בפעם ואמרו שמע כו' והזכירו השם אחר ב' תיבות והרגיש יעקב בזה וחשש אולי לא הזכירו השם כדין להיות כאן הסתלקות השכינה ולכך פתח ואמר בשכמל"ו כדין המזכיר ש"ש שלא כדת אבל בימי משה שהיה השריות השכינה וכבוד ה' במחנה יפה הזכירו אחר ב' תיבות ולא חשש לומר בש"כ מל"ו ואנן בגולה מסופקים אי נסתלק שכינה או שוכן אתנו בגולה כדכתיב השוכן אתם בתוך טומאתם וכביכול הוא אסור בזיקים כנודע ולכך אנו מסופקים אי לומר בשכמל"ו או לא ולכך הטיבו אשר אמרו כמשל בת מלך כו' נאמרה יש לנו גנאי כי מורה הסתלקות השכינה מאתנו וה' סר מעלינו לא נאמרה יש לנו צער אולי באמת נסתלק השכינה והזכרנו השם שלא כדת ולכך תקנו לומר בחשאי לבל יהי לבוז פומבי מכל זה נלמוד כמה קרוב אלינו ה' ולכך אמרתי קראו אל ה' בהיותו קרוב וכי יעלה על דעתיכם אם נלך כל היום בבטילה ושיחה של שטות ואצ"ל בדברים המתועבים לה"ר נבול פה ושיחת נשים וכדומה לצנות גנות חבירו מתכבד בקלונו ולאח"כ נבואה לבה"כ להתפלל שיהיה ה' קרוב אלינו בקראנו אליו הלא בלי ספק סר צלם מאתנו ושב מאחרנו בעו"ה ולעומת זה אם עסקנו כל היום בדברי חפץ ה' הן בתורה ויראה הן במו"מ באמונה הכל לש"ש ושמירת הדיבור לבל יהיה לבטלה ודאי שירצה ה' מעשינו וטרם נקרא הוא יעננו כי קרוב ה' לנו למאד בבקשה מכם שובו אל ה' טרם יבואו ימי רעה ובאמת יום אתמול יום צרה כזה הוא בכלל ימי רעה ולכך בדרך רמז נאמר בפסוק יחזקאל כ"ד בן אדם כתב לך את שם היום את עצם היום הזה סמך מלך בבל לירושלים בעצם היום הזה ופי' הרד"ק שם היום היינו יום בשבוע ועצם היום יום החדש יו"ד לחדש טבת ויש להבין מה ביקש זה לכתוב יום השבוע הלא אין נ"מ בו ואנו מתענים תמיד יום החדש ואין קפידא אם מכוון בימי השבוע כאשר היה אז וכמ"ש הרד"ק בעצמו דלא מצינו בשום מקום הזכרת יום השבוע רק הכל בימי חדש אבל להיות כי היה בעו"ה בעשור לחודש עשירי כדכתיב א"כ ט' חדשים אלו היו כולם מלאים הם ר"ע ויו"ד ימים מחדש טבת ר"פ צא מהם חמשה ימים שהיה בהן חדשים חסרים הוא רע"ה בעו"ה ביום רעה קרה לנו שצר צר ואויב על ירושלים אך בט' חדשים מן ניסן עד טבת לפעמים חשוון מלא וא"כ אינם חסרים רק ד' ימים ואינו מכוון מנין רע"ה רק רע"ו אבל באמת כפי חשבון מולדות היה אז חשוון חסר וקרה מנין רע"ה וזהו לדעת אם חשוון חסר אבל מפני שחל עשירי בטבת באותו זמן בימי שבוע מזו ניכר אם הי' חסר או מלא ולכך צווהו לשום ג"כ מזכרת לימי שבוע כי בו יובחן מנין המדוקדק בימי רע"ה קרה רעה וצרה לישראל בעו"ה ולכך יש לנו לירא מימי רעה ולשוב אל ה' בכל נפשנו כי באמת כבר אמרתי ישראל קדושי' עד מאד וכפלח הרמון רקתך וכולם צדיקי':
<b>וזהו</b> הענין בכוונת הדבר במה שהתחלתי לומר על הגמרא פי' אחר אבל זהו הוא יותר קרוב לאמת שכוונת הגמרא הוא כך במה שאמרו כי הקב"ה אמר ארך אפים אף לרשעים ומשה אמר לצדיקים ורשעים יאבדו וא"ל הקב"ה חייך דאצטרכת ליה בימי מרגלים אמר משה ועתה יגדל כו' כאשר דברת וכבר דייק' לעיל מה שייך בצדיקים ארך אפים גם למה אצטריך ליה במרגלים ולא בעגל ויתר חטא ישראל ועוד יש לדקדק למה היה משה כ"כ אכזרי על רשעים הלא טוב לנו להתפלל עבורם ומכ"ש משה שהי' איש חמלה היותו שלם בכל מיני מעלות שיתארו לאדם השלם אבל הענין כך כי כל ישראל בכלל נקראים צדיקים כמש"ל פושעי ישראל מלאים מצות כרימון הלא עינינו רואות בחרבן עיר כלילת יופי פראג אשר ממש חובה להזכירה בכל דרוש ודרוש מבלי להתעלם על שוממת כרכא דכולה ביה חכמים וסופרים בני ישראל היקרים יצאו נדודים ודחוים מארצם ולא יפקד ממנם איש בשום אופן ת"ל ועמדו ממש בנסיון על ק"ה ולכן כל ישראל בתואר צדיקים אבל האינם מאמינים הם בתואר רשעים זרע מרעים בנים משחיתים ולכן כששמע משה כי ה' אמר שמאריך אף לרשעים היטב חרה לו עד למות שה' יאריך אף לאינם מאמינים לכך אמר לו ה' כי הוא יצטרך לו ולכך לא צריך ליה בעגל כי שם לא היה אריכות אף לרשעים כלל כ"א לישראל אבל במרגלים שלרב בקשת משה לא נגזר על דור מדבר תיכף מיתה כ"א שהאריך אפו מ' שנה יום לשנ' ויהיו במדבר מ' שנה וכבר שלם עון אמורי וכנענים יושבי ארץ תיכף במ"ת דכתיב כי לא שלם עון אמורי וכנעני יושבי ארץ עד עכשיו ומבואר כי אז שלם עון אמוריי' ובשביל ישראל שהיו במדב' מ' שנה גם להם נארך עונם מ' שנים שהיו יושבים שקט ושאנן ואין מחריד הרי שהאריך לרשעים אפו מ' שנה והיינו בשביל צדיקי' כדי להאריך להם אף האריך לרשעים ג"כ וזהו חייך שתצטרך לי כי לולי שהאריך אף לרשעים לא היה אפשר להאריך צדיקים ישראל מ' שנה במדבר לכך אמר כאשר דברת ולזו צדיקי עליון הטיבו דרככם וקראו אל ה' כאשר קרוב לנו ונחדל הרע כי קרוב לנו הדבר מאד לעשותו כדבר ששרשו טוב בקל יכול לחזור לשרשו ולהסיר המקרים וכל הקוצים וכן נחנו שרשנו טוב ומקור טהור וקדוש עלינו לעזוב דרך רשע ולעבוד ה' בכל לבב והוא יחדש לנו ישע ובא לציון גואל אמן ואמן:
<b>הספד</b> <b>מה</b> <b>שדרש</b> <b>הגאון</b> <b>הנ"ל</b> <b>ז"ל</b> <b>לכבוד</b> <b>מר</b> <b>חמיו</b> <b>הגאון</b> <b>ז"ל</b> <b>בק"ק</b> <b>מיין</b> <b>יע"א</b>
<b>ירמיה</b> <b>הנביא</b> בקונן על גודל שבר ישראל אמר כה אמר ה' קראו למקוננות ותבאנה שלחו לחכמים ותבאנה תמהרנה ותשאנה עלינו נהי ותרדנה עינינו דמעה ועפעפינו יזלו מים כי שמענה נשים דבר ה' ותקח אזנם אמרי פינו ולמדנה בנותיכם נהי ואשה רעותה קינה ויש להבין הא הנביא אמר שיקראו לאחרים להספיד ולקונן לקרא לחכמים היודעים טיב קינה המעורר לבבות לבכי ואנחה ואיך המה תקנו שיר המיוחד לקינה ובכי כידוע לבעל הניגון ומה עשו נשים בדבר ה' אשר לא קראו רק למדו בנותיכם ורעותה נהי וקינה אבל הענין כי כבר נודע מה שחכמי מדות נחלקו בגדר הספד כי אמרו כי ראוי המספיד לאיש צדיק שלא יהיה קרוב קרוב קודם כי הוא מפאת צערו וגודל כאבו לא יוכל לדבר כל הצורך ודרך בעל הניגון כאשר יקרה להם צער ויגון שיתעלמו ממנו השיר והניגון וסגר עליהם המדבר ויקצר ההספד להעיר לב השומעים וכמו כן הלא הוא ראוי לספר בשבח הנספד כי כל מה שיוסיפו לדבר בשבחו ירבה כאב ואבל גדול ליהודים בהעדר חמדת ישראל כזה ולא נאות לקרוב כלום בן מעיד על אב וראוי הדבר לאחר האומר לאביו לא ראיתיו ואת אחיו כו' אך עם כל זה אף שהאמת כן מ"מ הדבר הוא כאשר יקרה להמתעלפים לרב צער ושבר כאשר ישמעו אחרים מתאונן ומעוררים אבל ישוב רוח לנדנה והם ירימו קול בכי לעומתו וכל לבב דוי ברב בכי הבאה מקירות לב וכאשר כתב הרמב"ם כל בעלי נפש ימצאו מנוח ומרגוע באבנם ויאמרו בלבם אם אחרים עושים כך מה נעשה אנחנו אשר בשלנו הרעה הזאת וקולם כנחל ילד בבכי ויחבקו אשפתות בעפר על ראשם ואם אבילים ירימו קולם אחרים ישתקו ובצערם להם צער ונכזבה תוחלת להספיד כי אבילים בראש כל גבר וקראו בקול הומי' ואנחה וכן היה הדבר אשר ה' צוה לקרוא למקוננות וחכמים ממקום אחר לעורר ההספד כי הם ידעו יותר לקונן כי אין כ"כ צערם גדול לטרוף דעתם כנ"ל אמנם כי כאשר שמעו כן נשים לא יוכלו להתאפק לגודל שברם ויקומו הם לקונן ולהתאבל אשה ובתה ומבלי לעזוב לאחרים חיל ויגון כי לבבם מלא' תוגה וכאשר יפתחו פתח כמעט הנה ירד נחל בשוטף דמעה ושם ינוחו עצבי רוח שברון לבב ולא הטו אזנם לשמוע לקול אחרים כן ולא יוכל איש לענות מפניהם כי גדול צרתם אשר בעצמם לבבם יחיל נהי וקינה תאני' ואניה והנה המשל עלי ימשול כי בעו"ה על שברי אשר קרה לי כי נלקח מאתי מחמד עיני פארי חבוש עלי עטר' ראשי חותני אשר מנעורי גדלני כאב ה"ה הגאון המפורסם אשר זקנתו לא ביישה ילדותו איש צדיק תמים מנעוריו למד ולימד תורה ומורה צדק לעדת בני ישראל ובצלו חי' קהלות קדושות מוה' יצחק שפיר' בן הרב הגדול מוה' מיכל ז"ל הוי שלשלת יוחסין כמה דורות זא"ז כולם רבנים גאוני הדור וכעת בעו"ה נפסק המעיין מקור מים חיים ויבש מקורו ונקצץ האילן טהור הזה ששתול ממקום קדוש ובכו בכו להולך ולא הניח תמורתו והיה ראוי עלי לשתוק לישב בדד וידום כי נטל מעלי ציץ תפארה וראוי לאחרים להספיד וכל בית ישראל יבכו את השריפה אשר שרף ה' אבל הוא הדבר אשר כתבתי כי החרש ואתאפק לא אוכל והוא בלבי כאש בוערה ומעי המו ומדי דברי זכור אזכרנו לעורר אבל יחיד ומי יחוש חוץ ממני כאשר אמרתי שהוא ממש אבי ותורתי דילי' הוא כי הוא אשר לקחני מבית אבי באשר אבי ואמי עזבוני בילדותי ונתן לי בתו לאשה וגדלני והלבשני לא חיסר לנפשי מאומה ואם כן איפוא חוב הבן לאב עלי והריני כפרת משכבו:
<b>לכן</b> אפתח פי ואען ואומר הצור תמים פעלו כי כך מהמידה להצדיק דין שופט צדק ואמת וכתיב גבי בני שאול שנתלו והיו תלוי' ועומדים עד ניתך עליהם שמש ומטר וכתיב ותקח רצפ' בת איה את השק ותטהו אל הצור וכ' תו' ביבמות במד' יש שאמרה הצור תמים ויש להבין למה אמרה אז הצור תמים ולא מקדם וכבר אמרתי כי בגמרא הקשה והכתיב לא תלין נבלתו ומשני הגמרא מוטב שתעקר אות אחת בתורה ויתקדש שם שמים בפרהסיא שאומרים אם לגרים כך וכו' ע"ש אבל במדרש אמר בזה הלשון כי לשון הרע הוא עון חמור ולא נזכר בתורה רק בלאו ולכך נתלו אלו זמן רב היו עוברים ושבי' ושאלו בסיב' מיתתם ויאמרו הכל בשביל לשון הרע שהלשין לשאול על נוב עיר הכהנים וידעו כמה כוחו גדול עון של ל"הר ויפרשו מהן הרי דלכך נתעכבו ולא היתה להם קבורה לפרסם העון חמור דלשון הרע וידוע מה שפירש"י הצור תמים פעלו מעולם לא אמר אדם למה לא עשה שלש' ידים שלשה עינים וכו' אבל באמת בירושלמי מבואר שאמר רשב"י אלו הייתי שם הוי אמרתי למברא תרין פומא חד למילי דאורייתא וחד למילי דעלמא כדחזינא דנפישא לישנא בישא אמרתי יאות אלו הוי תרין פומא לית עלמא מתקיים ובזה יובן דמקודם לא הבינה מה שנאמר הצור תמים פעלו דהיינו כמו שפרש"י דהא יש כאן הרהור כמאמר רשב"י למברא תרין פומא וכו' אבל עכשיו שראתה שלכך הם תלוים ועומדים הכל לפרסם חטא ל"ה כמה ענשו גדול וא"כ מיושב קושי' רשב"י ואין ראוי רק לפה אחד פתחה ואמרה הצור תמים וכו' וא"ש אבל יש עוד בדרך זה ישוב כי באמת יש להבין איך הניחו לעבור על לאו הנאמר בתורה לא תלין נבלתו על העץ וכמו כן הקשו לפ"מ דקיי"ל המלין את המת ואינו לכבודו של המת עובר בל"ת דל"ת א"כ איך הלינו לראב"ש בעליי' שנים רבות כמבואר בפרק הפועלים אבל הטעם הוא לאסור שמקללת אלהים תלוי ופירשו שהוא להיפוך כי אדם שמת בחטאו נסתלק ממנו צלם אלהים בכולו או במקצתו כדכתיב אך בצלם אלהים יתהלך איש וכאשר מת נגרע הצלם ולכך אמרו תינוק חי אין צריך לשמרו מן החי כי צלם אלהים עליו ובמותו צריך לשמרו וא"כ הוא גרעון בחיק הצלם עלאי קדישא דנגרע צלמא דיניה והוא בזיון כביכול ולכך הקפידה תורה מבלי להלין רק לקוברו ועיין בזוהר ונושאי כליו שפירשו כן וא"כ מי שלא נגרע מצלם דבר אין כאן איסור ואין כאן בזיון וגריעותא בצלמא עלאי וראב"ש קדישא מת וצלמא דילי' לא סר ולא גרע כנודע ברוב קדושתו וא"כ כאן לא הוי איסור בבל תלין ולכך אחרו קבורתו שנים רבות וכן הדבר בבני שאול אשר היו קדושים וצדיקים כקושי' הגמ' והכתיב לא יומתו כו' רק הי' למגד' מלתא לתקן הדור נמסרו עצמם למית' כאמרם ב"ד מכים ועונשי' לצורך שעה ועולה לא נמצא בהם א"כ צלם אלהים לא זז מהם ונזר אלהים על ראשם ולכך הותר להלינם ימים כמה כי אין גרעון בצלם עילאי והנ' מ"ש רש"י הצור תמים פעלו כי מעולם לא אמר אדם דהיה לשנות הבריאה בתוספת וגירעון י"ל הטעם באמת למה לא יקשה כן דיש להוסיף או לגרוע כנ"ל כי אדם נעשה בצלם אלהים מה שייך כאן שינוי הלא צריכות להיות בצלם דמות עליון וא"כ איך יהיה גרע ממלאכתו דבר וזהו הענין כי בראות רצפה שהם תלוי' זמן רב והבינה עי"כ הטעם כי בצלם אלהים אדם נעשה אז אמרה הצור תמים פעלו וא"ש ואף עלי לומר הצור תמים פעלו כי מובטחני בו שלא סר צלם אלהים קדישא ממנו ואני צועק וקורא כמאמר אלישע בהפרדו מאת אלי' ז"ל וצעק אבי אבי רכב ישראל ופרשיו ופי' רש"י דטב לישראל בצילותי' מרוכבים בסוסים:
<b>והנה</b> יש להבין מה שאמר רכב ישראל ופרשיו הלא נודע שרכב ישראל אין כ"כ טוב כמו פרשיו וגם למה כאשר נלקח אלי' נאמר והנה רכב וסוסי אש למה באו אלו בכלל ולא סגי באחד גם יש להבין תחלה בשאלת אלישע לאלי' ויהיו נא פי שנים ברוחך אלי ויאמר אלי' הקשית לשאול אם תראה אותי לוקח מאתך יהיה לך כן ואם לאו לא וי"ל איך אפשר שיתן אלי' לאלישע יותר ממה שיש לו וגם הוא מקצת העזה לומר לרבו שיהיה הוא יותר גדול ממנו ואם אמרו חז"ל ע"ז בכל אינו מתקנאה חוץ מבנו ותלמידו מ"מ קשה על אלישע שלא היה לו למלאות לבו לבקש כך מאליו וגם הסימן שאמר לו בראותו הלקחו ממנו אין זה מובן מה שייך לזה שיהיה ברוחו פי שנים:
<b>אבל</b> הענין הוא כך במה שאמרו אל תאמר הימים ראשונים טובים מאלה כי לא מחכמה שאלת זאת והפי' הוא כך כי המחק ים אמרו כי ראינו בדורות אחרונים בכל תחבולות עשיית אומנים ומחקרי מחצבים וכדומה כ"כ בידיעות כוכבים בכולם מצאו עשר ידות יותר מראשונים כנראה בכל דברים ואין הטעם שכח דור הזה יפה מראשוני' כי זה אינו כי הם נגדם כפרעוש נגד ארי רק הכל הוא כננס ע"ג ענק כי הם ראו דברי ראשונים ובעיונם הוסיפו דבר והגדילו מראשוני' וטובים שנים מאחד ולכך נאמר כי לא מחכמה שאלת כי ימים ראשונים היו טובים כי נהפך הוא תמיד אחרון מוסיפי' אומץ בחכמה כי גם הדעת ורוח ראשונים עמם וכן הדבר כאן להיות כי אליה הי' מאציל שפע מן נבואתו ורוח קדשו על אלישע כטבע המשפיע אשר כל חשקו להשפיע זולתו אף לאלישע שתלמידו הי' ובהסתלקות אלי' היה אלישע נביא ונאמן לה' ור"הק שורה עליו לפעמו ואם יהי' השפעת אלי' מר"הק שלו ג"כ נאצל הכל עליו וגבר חילו כננס ע"ג ענק והי' כחו יפה כפליי' מה שמקבל מעצמו ליקר נשמתו לקבל שפע והשם רוח קדשו יערה עליו ומה שקיבל מאלי' וזהו בקשת אלישע מאלי' שאלי' לא ימנע תמיד להשפיע עליו ולהאציל מרוחו כאשר עשה בהיותו על אדמה כן לא יעזוב טובו בהעלותו לשמים וא"כ יהיו פי שנים מפאת עצמו ומסבת אלי' וזהו ויהי' נא פי שנים ואימת יהי' כן ברוחך כאשר גם אתה חשים רוחך עלי ויהי' כפליי' לתושי' וזהו ג"כ מאמר חז"ל זקינים שבדור אמרו פני משה כחמה פני יהושע כלבנה אוי לאותה בושה ויש להבין מה לאותו בושה מקרא מלא הוא לא קם נביא כמשה בישראל אבל לפי הנ"ל ניחא להיות בעצם שמשה האציל מרוחו על יהושע ולא מנע ממנו דבר כטבע הטוב להשפיע לזולתו בלי מחסור ואף בהסתלקות משה תמיד רוח קדשו שופע על נביאים וחכמי הדור כנודע וזהו שאמרו משה לא מת ואף ליהושע נאמן ביתו ואם כן אלו הי' ליהושע הארת רוח הקודש מפאת עצמו לקבל שפע מה' וכי יתן ה' רוחו עליו והי' ראוי להיות כפליי' לתושי' כמו אלישע הצ"ל אבל באמת יהושע לא הי' מקבל מפאת עצמו כלל רק ממה שהאציל משה עליו והי' הבדל כהבדל עילה לעלולים וכאור לקוי אור היוצא ממנו שהם פחות למאו' בטבע וזהו ידוע כי הלבנה לית לי' מגרמי' כלום רק ממה שקבל' מהחמה וזהו שזקינים שבדור הרגישו מדרגת יהושע ולא מצאו בו כפלים לתושי' כפי שמחויב להיות מכח זה שפטו כי לי' לי' מגרמי' כלום כי אם מאצילות ר"הק ממשה ולכך אמרו פני משה כפני חמה פני יהושע כפני לבנה דלית לי' מגרמי' כלום וזהו אוי לאותו בושה דלא הי' הדור זכאי לכך שיערה ה' רוחו ממרום על יהושע זולת אצילות משה ויהי' כוחו עז וחזק ועון הדו' הי' גורם זה והנה אלי' נסתפק מה יקר' לו בעלייתו כי יש צדיקים שאף לאחר מיתתן יש להם דביקות לתחתונים להשפיע להם לטוב ולהועיל' לכל טוב כאשר הי' בחייהם כמו כן בהסתלקם שטבעם הטוב אז יותר מתגבר בקרבתם לפני ה' שהוא מקור הטוב ויש צדיקים שמסולקים בכל אופן מעולם התחתון ושמים בינם לבין החיים ואין להם חיבור ושייכות כלל בתחתונים וזהו שנחלקו חז"ל אם מתים יודעים מאומה או לאו דנודע בכל המחלוקת דאלו ואלו דברי אלהים חיים והוא אף בזה כי יש קצת דיודעים כי יש להם שייכות בתחתונים ויש שאין יודעים:
<b>וזהו</b> מאמר המדרש והפלא ה' את מכותך הפלאה זו איני יודע מה הוא כשהוא אומר הנני יוסף להפליא העם הפלא ופלא ואבדה חכמת חכמיו הוי אומר זו סילוקן של צדיקי' כי קשה סילוקן של צדיקים וכו' ויש להבין למה נאמר ע"ז והפלא ה' את מכותך ולא על שאר נגעים וחולי מר הנאמר בתוכח' וקרה לנו בגולה בעו"ה ומה זה שאמר איני יודע מה הוא וכי לא מצינו צרות רבות ורעות עד שצריך חקיר' מה המכה זה אבל כי כל יותר שצרות ומכות באים על ישראל יותר עלולי' לקרבת השכינה דכתיב קרוב ה' לנשברי לב ואין ה' משרה שכינתו אלא בכלים שבורים והוא ברוך שמו מגמתו להחיות לב נדכאים ואת אשר יאהב ה' יוכיח ויותר שהשבר והכאב והמכה גדולה יותר הקרב' השכינה בקרב אומללים ישכון וא"כ ה"ז טובה מעין רעה כי כל איש יבחר נפשו בכאב חולי המר רק הקרבת השכינה יחפצון כאשר באמת קדמוני' קבלו על עצמן יסורים אמנם זה בכל הקללות אבל בעו"ה מכה זו בהסתלקות הצדיקים אשר אין שבר ומכאוב כזה גורם הסתלקות השכינה וכ"ז שהצדיק בדור לא זז רוח קדשו ובמותו נסתלקו כי צדיק מרכבה לשכינה וכאשר ינשאו המרכבה אף השכינה יעלה וכן נאמר דודי הלך למרחוק וצרור הכסף לקח בידו ודרשינן אלו צדיקים הרי בהסתלקות הצדיקים השכינה נסתלק וא"כ הרי זה משונ' משאר מכות וכבר נודע כי מלת פלא הוא דבר יוצא מטבע ומשונ' מכפי שאר ענינים וזהו מאמר הפסוק והפלא ה' את מכותך ר"ל שבזה יהי' המכה פלא ושינוי מטבע המכות ועניני' אחרי' והיינו כמ"ש כי שאר מכות מקרבי' השכינה וזהו הגדול שבמכות מרחקי' השכינה וע"ז אמרו איני יודע מהו ואמרו זהו סלוק' של צדיקי' שהוא יוצא מהטבע ומשונה משאר צרות בעו"ה כנ"ל והבן במלת חז"ל כי ודאי כת צדיקי' שאף במותם דביקתם בתחתונים כנ"ל אף השכינה לא זז מתחתונים ורוח ה' בם אבל אותן צדיקים שנפרד חיבורם בזו קשה כי גם רוח ה' יעלה למעלה ולכך לא אמר קשה מיתתן של צדיקי' רק קשה סילוקו של צדיקי' דייקא שמסלקין למעלה זהו קשה שגורמין סילוק שכינה כמו חרבן בהמ"ק וא"ש והנה אלי' נסתפק מאיזה כת יהי' אם בעלותו לשמים יהי' מופרד מתחתונים א"כ א"א להשפיע לאלישע או יהיה חבורו עם התחתונים והנה אם מופרד מתחתונים הדבר הזה רע למאוד לתחתונים ממש קשה יותר מחרבן ב"המק כי הצדיק לו תואר ארון אלהים כמ"ש אח"כ מזה ובהלקח ארון אלהים היש צרה יותר מזה אמנם אם דבוק בתחתונים הוא כסולם מוצב ארצה וראשו מגיע לשמים צינור טהור להוריד שפע משמים ולהוריקו על ראש התחתונים הצדיקים הוא טוב וידוע מ"ש במדרש צדקתך כהררי אל ומשפטיך תהום רבה צדקות שהקב"ה עושה הוא בפרהסיא ומשפטיך תהום רבה דהיינו משפטיו ידין בסתר לבל יראו ולכך בסדום שנעשה דין הזהיר ללוט אל תביט אחריך כי משפטי ה' הם וזהו מאמר אלי' ז"ל באמרו הקשית לשאול כי לא ידע מה יהיה לו מכת זה או מכת זה ולכך מסר לו הסימן אם יראה הלקחו אם כן אם הוא מכת שמסלקים מתחתונים הלא זה רעה גדולה לתחתונים ונטלה עטרת ראשם ולא יראה הלקחו מעמו כי משפטיך תהום רבה וע"כ שהוא מכת שעדיין חיבורם בתחתונים ואם כן ימלא בקשתו כמ"ש כי יאציל מרוחו ויהיה לו פי שנים מה שאין כן כשבאמת לא יראה מזה הוכחה שרעה לתחתונים לכך לא ימלא שאלתו וא"ש ולכן עלינו להספיד בסילוק הצדיק כי זה חולי מר בעו"ה שגורם סילוק השכינה והוא פלא משאר מכות ועיקר הספד הוא כמ"ש בכל פעם ופעם ליתן אל לבו לשוב בתשובה והעיקר בהרמת דגל התורה אשר שחה עד לעפר בעו"ה ומי יחוס חוץ מדור הזה אשר בעו"ה אבדו גבורי' ויעדרו כלי מלחמ' מלחמתו של תורה חכמי הדור בעו"ה מתמעטים ועודנו חיים השם יוסיף להם אומץ וירבה ימיהם כחול מזקנים ואין בקר ברפתי' לשמוע כי פרחו הרכים בשנים והנצנים נראו בארץ אשר אמרנו בצילם נחי' ברב ימים אוי לי ברואי משפלת הדור ושפלת התורה וזהו הכל מחמת מיעוט התחזקות כי בני עשירים אינם מתמידין וכבר אמרו הזהרו בבני עניים שמהם תצא תורה ובני עניים אין עשיר משיא לו בתו וצריך ליקח בת עניים ואח"כ רחיים בצוארו ואיך יעסוק בתורה אוי לי טוב מות מחיים בראותי שפלות הדור ובזיון בת"ח ומעלבי' במלאכי אלהים הם בעלי תורה אשר תמאוס בעיני העם ונחשבו כנבלי חרש בעו"ה וזהו גורם העדר צדיקים דרך משל אם אדם שולח בנו לכאן ללמוד ויצחקו עליו צעירים ואלו הי' בפ"פ וכדומה היה לו כל הכבוד מי זה האיש שוטה שלא יקח בנו מכאן וישלחו לפ"פ כי שם יהיה לו יקר ואיך יראה האב בזילות' דבנו וכן הדבר הקב"ה אבינו שלח בנו הצדיק ות"ח לכאן לזה העולם ויבוזו לו ולא ישגיחו כלל בכבודו ולעומת זה בשמים ממעל כל מלאכי מעלה יתנו לו יקר ורוצים בכבודו וכרוזא קרא בחיל הבו יקרא לדיוקנא דמלכא קדישא הבו יקרא לפלני' דעסק בתורה וכדומה ואם כן הקב"ה לוקח בנו ממקום שאין מכבדים אותו כראוי לשמים ששם יכבדוהו כראוי ויתנו לו יקר והלא ה' רוצה בכבוד יראיו ועיקר כבוד התורה וזהו עיקר ההספד לקבל על עצמו כל אחד ואחד לכבד התורה ולומדים כראוי והלא ה' רוצה ומסכים על ידו:
<b>ואמרינן</b> בגמרא דב"ק וכבוד עשו לו במותו זהו חזקיה מלך יהודה שיצאו לפניו ל"ו אלף חלוצי כתף וכו' וכבר אמרתי בדרושים הקודמים פי' נכון על מאמר הזה וכעת יבואר רק הטעם שיצאו ל"ו אלף חלוצי כתף דוקא ולא ל"ו מאות ומה זה במספר ל"ו וגם למה חלוצי כתף ולא חלוצי כתפיי' ואמת ברש"י משמע שהיו כתפיי' אבל בגמ' נאמר רק כתף אבל יובן כי נאמר יפול מצדך אלף ורבבה מימינך והיינו כי מצד שמאל הם אלף מלאכים העומדים בעזרתו כי כל מצוה שעושה קונה אלף מלאכים והם המפילים אלף המקטריגים כמבואר במדרש ילקוט ואם אדם עושה מצוה שלא לשמה כדאמרי' למשמאילים בה שהם לסטרא דשמאל והם אלף והעושה מצוה מצד ימין שהוא לשמה שהוא למיימינים בה יש לו רבבה וזהו רבבה מימינך ובזה יובן מה שנאמר בדוד הכה שאול באלפיו ודוד ברבבותיו כי כבר ידוע בדוד נאמר בכל אשר יפנה יצליח כי היה מסטרא דימינא ובשאול כתיב בכל אשר יפנה ירשיע כי הוא מסטרא דשמאל ולכך אמר הכה דוד ברבבותיו ושאול באלפיו כי מצד ימין רבבה ומצד שמאל אלף ורבבה מלאכים של ימינו הם סייעו להכותו רבבה ולשאול לא סייעו רק אלף ולכך קצף שאול ואמר לי נתנו האלפי' ולו הרבבות ועוד לו המלוכה כי הודו כי הושיע לו ימינו והוא מפאת ימין ולו ראוי המלוכה והוא ידוע כי הקב"ה שגומר דינו הוא על פי בית דין של מעלה שהוא ע' בבית דין הגדול ויש מימין החצי כדכתיב וצבא השמים עומדים מימין ושמאל והמצות שאדם עושה מימין הם המביאים אורך ימים כדכתיב אורך ימים בימינה והנה המלאכים מצד ימין הם בסוג וגדר רבבה ובצד שמאל אלף כנ"ל ול"ה מזכים ול"ה מחייבים מחצה על מחצה ואם אחד מצד שמאל נהפך למזכים ומכריע לימין הרי הרוב לזכאי וזהו מאמר הקרא אם יש מלאך מליץ אחד מני אלף ר"ל אחד מן השמאלים שהם מן מנין אלף שנהפך לצד ימין להליץ בעדו ולזכותו הרי זה יחננו ויאמר פדאהו מרדת שחת מצאתי כופר ואם אחד מן המזכים נהפך לצד שמאל הרי נחרץ דינו לחובה כי בשמאל אין אורך ימים כלל וא"כ נהפך שבמקום רבבה אחד נעשה בסוג אלף והרי כאן ל"ו מחייבים והם ל"ו אלף וזהו בחזקיה שעברו לפניו ל"ו אלף במותו חלוצי כתף להורו' כי לא מת במקרה רק מצד ב"ד הגדול בשמים וצ"ו אלף הם מחייבים אותו וזהו ל"ו אלף ולכך הלכו חלוצי כתף שהוא להורות כי כתף ימין נחלץ ואורך ימים בימינו נחלץ וסור ממנו כי מת ואין כאן רק שמאל ואורך ימים נחלץ ולכך קורעים קריעה מצד ימין להורות כי כתף ימין נחלץ ואורך ימים ליכא וגברו צד שמאל וזהו ל"ו אלפים שהלכו והבן כי זה הוא אמת וברור:
<b>ולכן</b> שפטו נא עם ה' עם בינות כמה גדול כח של כבוד התורה ואפי' למשמאילים עושר וכבוד ולכך וכבוד עשו לו במותו כי למשמאילים עושר וכבוד ומכ"ש לעושי' לשמה ולכן חזקו נא בכבוד התורה ולומדים וראו מה עשה חמי הגאון הצדיק ז"ל אשר הניח כל השידוכים שבעולם ובחר בי והלבישני וגדלני והייתי לו לבן ומובטחני בו שאינו מתחרט ע"כ ואף אתם תקנאו בו לכבד התורה הוי בכל יום ב"ק יוצאת ומכרזת אוי לבריו' מעלבונה של תור' אי תורה תור' איך יורדת מכבודתך וכל הוגיך הם שחים עד לעפר מי יבחר בחיים ויתאוו האנשים להשיא בנותיהם לע"ה ונבזה וחדל אנשים ומאסו לבחור בהוגי דתיך הכי קראו למודי ה' ארץ הנגב כמ"ש כל הרוצה שיחכים ידרים ולכך נקרא ארץ הנגב והנה להמוני עם בתם לשדך לת"ח טעם א' יש להם כי הוא ממשפחה בזוי' ושפלה ואין זה כבודם ושוטים הללו לא ידעו אי כבוד ככבוד תורתינו הקדושה ובפרט כי הוא כבוד אלהינו ומתחתן עצמו בה' צאו וראו מה אמרה מיכל בת שאול שהיתה רואה דוד המלך מפזז ומכרכר לפני ארון אלהי' ואמרה לו מה נכבד היום מלך ישראל אשר נגלה היום כהגלות נגלות א' הרקים ויען דוד לפני ה' אשר בחר בי ונקלתי עוד מזה עמם אכבדה ויש להבין באמת איך אמרה מיכל הצדקית דברים כזה להרבות כבודו במקום כבוד השמים ומה זה שענה דוד לפני ה' וכי לא ידעה מיכל שהוא לפני ה' ארון הקודש אשר שם שכינת עוזו אבל הענין כך במה שכבר אמרתי במ"ש במקום שאתה מוצא גדולתו של הקב"ה שם אתה מוצא ענותנותו כו' להבין למה אתה מוצא במקום גדולתו דווקא ענותנותו אבל זהו הכל חד כי דרך המשל כבוד המלך היא לדבר עם שרים ודוכסי' ופחתים אבל לא עם כפרים ואם ידבר המלך עם כפרים אין למלך הבדל אם הכפרי עשיר או עני כי מה איכפת למלך בכפרים ומה זו נחשב אם כפרי יש לו איזה אלפים או לא אין זהו ערך לו רק כבודו לדבר עם דוכסין ופחתין שהם בערך לו למטה הימנו אבל לא עם כפרי שאין בגדר שלו ואם לפעמים ידבר אין הבדל אם הכפרי עשיר או לאו וכן הדבר ביוצר הכל אלו היו מלאכי מעלה קצת מחלק אלף אלפי אלפים בערך לו היינו אומרי' כך כבודו של מלך מלכי המלכים להיות שכינתו וענינו עם המלאכים הגבוהים ולא עם שפלים ונדכאים אשר אין ראוי למדרגת קדושה כלל אכל באמת כל צבא מעלה אין להם ערך כלל עם יוצר הכל ולא ידומה ולא ישוער כלל ערך לו ממנו ברוך הוא ליצוריו והכל כאין נגדו וכאפס ותוהו נחשב למעלתו ויקרתו וא"כ מה נ"מ אם משר' שכינתו על גבו' שבגבוהים או שפל שבשפלי' הלא הכל כלא נחשב וזהו אמרם במקום שאתה מוצא וכו' כי לפי גודל הגדולה כן ראוי הענוה שהוא שוכן דכא ושוכן בשפלים כי אין למעלתו הבדל בין יקרים ושפלים וזהו מושכל וישר ונכון והנה ידוע במלך בשר ודם אם יוצא שר צבאו לקראתו לכבודו בלבוש מלכות ועבדיו הרבה רצים לפניו ברכב וסוסי' מלפניו ומאחריו ברב יקר וכבוד להשתחוות למלך ודאי יהיה למלך יותר יקר משילך השר זה לבדו בבגדים פחותים וירוץ כאחד מהפוחזי' לקראת מלך וזהו היה טענת מיכל לש"ש כי יותר כבוד היה לארון ה' אלו היה דוד מתנהג בגדר המלכות ברב יקר ברבוי עבדיו וכדומה כראוי למלך וכתר המלכות בראשו וזהו היה לארון ה' יותר כבוד משיכרכר כא' הרקים אבל דוד השיב אמת כדבריך אלו הדבר היה נוגע למלך ב"ו אבל כיון שהדבר נוגע לכבוד המקום ב"ה ואין כערכו כלל א"כ נחשב הכל להקב"ה כאחד אם ירבה כבודו כדרך המלך או לא וזהו מאמרו לפני ה' הוא ולפניו לא שייך זה כלל ונקלתי מזה עמם אכבד' כי במקום גדולתו שם ענותנותו ולכן מזה תלמודו כי אין לחוש לבזיון כלל כמאמר מלך משיח ה' דוד ונקלתי מזה עמם אכבד' וכן תעשו נא ראו בכבוד התורה והלא תדעו כי כבוד ת"ח וכבוד ארון אלהים הכל אחד כי שם מקור התורה:
<b>כאמרם</b> בגמרא במ"ק כד לא הוו מצי פורי' דר"ה למיפק דרך פתח בעי לשנוי' לפוריה אחרינא אמרו המת כבודו במטה ראשונה דכתיב וירכיבו את ארון אלהים על עגלה חדשה ופי' מדכתי' עגלה חדש' משמע עגל' ששלחו בו פלשתים ארון לישראל ע"ש והדבר תמוה דמנ"ל זאת וגם משמעות הפסוק כי עגלה ששלחו פלשתים נשרף דכתיב ואת עצי עגל' שרפו באש וגם כבר תמה מהרש"א הא זה טעות היה דאמרינן בדוד שאמר זמירות היה לי חוקיך אתה קראת לד"ת זמירות חייך שאני מכשילך בדבר שאפילו תנוקות של בית רבן יודעים דכתיב ולבני קהת לא נתן עגלות וכו' והא כתיב וירכיבו את ארון על עגלה חדשה וכו' הרי דהיה טעות אצל דוד ומטעות איך ניקום ונילף עיין במהרש"א אבל הענין כך כי הרד"ק כתב מה היה טעות דוד וכי נתעלמה ממנו הפסוק ולבני קהת לא נתן עגלות כו' וכתב דדוד חשב דזה נוהג רק במדבר ולא אצלו וצריך טעם לדבריו מה"ת לחלק מ"ש במדבר ומ"ש אצלו אבל כבר ידוע כי הנשיאים נדבו י"ב עגלות ובהם טענו המשכן וכליו וכתבו המפרשים לבל יהיה קנאה בנשיאים כי בעגלה של נשיא זה יטענו ד"מ המנורה והשולחן של זהב שהוא מקודש למאוד ובעגלה מנשיא שני יטענו אדני נחשת של חצר והרי כאן קנאה ולכך כתבו שהיו מחליפים העגלות במסעות פעם בעגלה זו כלי היכל ופעם בזו באופן שלא יהיה בם קנאה ודרכי אל דרכי נועם ושלום ולפי זה לא היה אפשר לטעון הארון בעגלה רק בכתף ישאו כי א"א כי בעגלה צריך להיות תמיד בעגלה א' כי אין משנין ואין לך קנא' גדולה מזה שהעגלה זו המיוחסת לנשיא זה יטענו ארון קודש הקדשים ובשאר עגלות שאר כלים שאין ערך כלל לקדושת הארון ואם יחליפו הא אין משנין ארון מעגלה לעגלה ולא סגי בלא"ה שהיו בכתף נושאים אבל בזמן דוד שהיה מלך והוא נותן עגלה משלו כי לו משפט המלוכה א"כ יאתה לישא ארון על עגלה וזהו היה טעות דוד בבירור כמ"ש הרד"ק שחשב שאינו נוהג אלא במדבר ומזה מוכח דהך דינא הוא מוחלט דאין משנין מעגלה לעגלה דאל"כ למה היה מקום לדוד שהוא שינוי בין במדבר מבזמנו אע"כ כנ"ל ובזה היה הטעות של דוד הואיל שחשב שהוא שינוי כמ"ש הרד"ק ובאמת אין שינוי כי צריך להיות בזמנו כמו במדבר וזהו היה הטעות אבל האי דינא דאין משנין וכו' שפיר למדין ממדבר בעצמו כנ"ל ולק"מ קושי' המהרש"א וא"ש והנה במדרש איתא הטעם דלכך לא נתן לבני קהת עגלות כ"א בכתף דאין תורה נקנית אלא ביגיעה רבה וארון שהוא מקור התורה צריך להיות בכתף ולטרוח ויגעתי ומצאתי תאמין וזהו מאמר הגמ' אלו חשב דוד שהתורה נקנית ביגיעה דוקא ולכך לא ניתן הארון על עגלה כמאמר מדרש הנ"ל לא היה טעה אבל הוא בחושבו כי אין צריך לתורה יגיעה ואמר זמירות היה לי חוקיך וא"כ מכח זה בא לכלל טעות דחשב טעם אחר כמש"ל שלא יהיה קנאה בנשיאים ומזה בא לגדר שהרכיב ארון על עגלה ואם כן דדבר זה שאמר זמירות היו לי וכו' הביאו לכלל טעות וא"ש ונכון הוא ומזה תלמדו כי לת"ח קדושת ארון ואיך לא תחוסו ותחשו להביא ארון ה' לביתכם והיה לכם ברכה ברכת ה' היא תעשיר ואם כי קשה עליכם מתחלה העומס לפרנסו הלא ארון עבודת הקודש משא בכתף ישאו ולכן ראו וחכמו אבל יש עוד אחרים שבושים שישחקו עליהם ופערו פיהם לומר זה האיש מדבק בת"ח ולוקח ע"ע עול הזה והוא ליהורא כלומר שהוא עשיר כי מאין יבא לו לפרנסו אל תשגיחו בזה מרן דבשמיא יהא בסעדו ומוטב שיבוש בעה"ז ואל יכלם בעה"ב ואדרבא יותר שכר יש לו כאמרם בפנחס שהיו שבטים מבזים אותו ראיתם בן פוטי זה כו' ולכאורה הדבר תמוה ח"ו ששבטים אומרים שלא כדין עשה פנחס שהרג לזמרי בועל ארמית בת אלהי נכר והיה לו להניחו להיות קשור בה ככלב ח"ו אם כה היה אין זה בגדר שבטי יה עדות לישראל והעל זה שתק משה והקב"ה ואמר לפיכך הכתוב מיחסו בן אלעזר וכו' וכי זו די היה לגעור בהם על שאמרו על טוב רע אבל הענין כך כי פנחס בקנאו קנאת ה' והרג לזמרי עם כזבי השיב חמה מעל בני ישראל שלא היה נגף בהם בעון פעור ובנות מואב כדכתיב השיב חמתי וכו' הנני נותן לו בריתי שלום והנה השבטים וזקני הדור היו מקנאים אותו חשבו כי אלו היה אחד משאר נשיא בית אב או איזה שופט וחשוב שבישראל מקנאו ועשה רושם כזה אין כ"כ שמו יתעל' מקודש בפי כל כמו אתה שא' משפלי הדור יקום ומקנא קנאת ה' צבאות לו תואר והדר אבל לא ראשי העם כי בהם לא הי' הקידוש השם גדול כ"כ כי מוטל עליו ובזה התנצלו א"ע על שהתרשלו בזה הם לנקום נקמת ה' עד שבא פנחס לזה אמרו כי פנחס שע"י השיב חימה שקינא לאלהים היינו היותו בזוי בן פוטי זה וכו' והוא בזוי עם ויהרג נשיא בישראל זהו קידוש השם הגדול וזהו אשר הי' כדאי להשיב חימה מקב"ה כי מאוד לרצון לפני ה' על אנוש כערכו אבל אלו אנשים כערכנו עשו כזה לא הי' כ"כ קידוש השם כי עליהם בלאו הכי מוטל הדבר למחות ואין כ"כ קידוש השם הגדול וזהו הכונה שהתחילו השבטים לבזות אותו להגדיל הענין שהי' מעשה טוב ומוחלט והוא התנצלות ע"ד שהם רפו ידיהם ולכך הכתיב מיחסו שבכל זה אף הוא מיוחס בן אלעזר וכו' מ"מ תחת אשר קנא לאלהים ויכפר על בני ישראל והנני נותן לו את בריתי שלום וא"ש ונכון ולכן יותר חשוב מי שהוא בעינו נבזה ועושה מצוה כתקונה יותר לרצון לפני ה' ומכ"ש אם אדם חשוב ונכבד לעמו מבזה עצמו בשביל תורה ולומדים כדי לעשות נחת רוח ליוצרו ולדבק עצמו בתורה להרים דגל' כי בעו"ה נפלה העטרה והורם המצנפת בהעדר חכמי הדור:
<b>ואמרו</b> בחלק דצ"ד ויחד יתרו רב אמר שהעביר חרב חדה על בשרו שמואל א' שנעשה בשרו חדודין חדודין ואמר רב היינו דאמרי אינשי גיורא עד עשרה דרא לא תבזי ארמאה באפי' ומקשי' העולם איך מייתי רב חובתו לנפשו לסייע למילתי' דשמואל ומלבד זה יש להבין על יתרו הצדיק שזכה שנכתב בתורה פרשת הקמת שופטים ע"י שיהי' לו ח"ו לצער בשמעו כי קרה פורענות לצוררי ישראל והלא משנאי ה' אשנא והכתוב אומר ויחד יתרו על כל הטוב' אשר עשה ה' לעמו ולא בשביל מה שקרה לפרעה ולמצרים ותמוה כי לולי זה היינו אומרים בישוב קושי' העולם הנ"ל איך מייתי רב חוב לנפשיה בדרך פשוט דכבר נחלקו חכמי ישראל בנדון שמועת יתרו מה שמע וכ"א ענה חלקו זה אומר כך וזה אומר כך והנה אם אז כבר שמע במפלת פרעה ומצרים וכל התלאות אשר מצאו לא שייך לומר אח"כ בבואו אל משה כאשר שמע כן ממשה שנית נעשה בשרו חדודין בגין כך כי זה היה כבר אבילות ישינה וכבר ידע מתמול שלשום אך אם לא שמע רק קי"ס או מלחמת עמלק שפיר י"ל אז בשהגיד לו משה כדברים האלה הרע לו אך לכאורה מוכח דכבר הי' ידע גם מזה קודם סיפור משה דלולי כן לא הי' משה מגיד לו כי היא מד"א שלא יאמר אדם לחבירו דבר שנפשו עגומה עליו וכבר אמרו אינשי גיורא עד עשרה דרא כו' ולא היה משה עובר דרך ארץ והנימוס הנהוג אע"כ כבר שמעו ולא חש משה לספר דברים כהווייתן מתחלה עד סוף זהו מאמר רב לדחות דברי שמואל היינו דאמרי אינשי כו' מוכח שכבר ידע ואיך יהי' נעשה בשרו חדודין כנ"ל וע"כ הפי' שהעביר ח"ח וא"ש אבל בישוב קושי' הנ"ל י"ל כך דתו יש להבין מה דאמרי אינשי דק' לגר עד יו"ד דורות לשמוע זילותא דגוי וא"כ צ"ל שעדיין אהבתם חקוקה בלבם וח"ו לומר כן על גירי אמת שיהיה עדיין לבם חלוק מישראל ולאהוב עכו"ם וכ"ש עד יו"ד דורות וחלילה להוציא לעז על צדיקים הללו בעוזבם מקורם ודבקים במקור חיים וחובה עלינו לאהוב אותם בכל לב ונפש והתורה הזהירה הרבה על אהבתם אבל הענין כך כבר כתב הרמב"ם לשבח לגר אשר בזמן הזה להיות שהעכו"ם הם במעלה עליונה ועושר וכבוד אתם ונחנו דלים ודוים סחופים עשוקים מכל עם והם עוזבים הכל ומתדבקי' בישראל הלא לזה יש לשבח ולאהוב ולומר אשר זה שהכיר הבורא בעת כזאת וכן אמר בועז לרות שהיתה בת בתו של עגלון המלך והלכה לא"י ושם לקט' בתוך עניים ודלים שעורים ואמר יהיה משכורתיך שלימה כו' וכן זכתה שיצא ממנה זרע שלשלת דוד ולעומ' זה אם ישראל במעלה עליונה וחשיבות ועכו"ם בזוים ושפלים אין כ"כ מעלה ושבח לגר שבא להתגייר כי לא כ"כ רמה מעלתו עד שאמרו אין מקבלים גרים בימי דוד ושלמה וא"כ י"ל כך הפירוש גיורא עד עשרה דרא לא תבזה ארמאי קמיה דאם מבזה אותם לומר שהם בזוים ולא עם ואין בהם מעלה וחכמה וכדומה א"כ אין כ"כ מעלה ושבח לגר שעזב אותם ובחר בעם נבון וחכם כי כך ראוי לכל בר דעת לבחור וע"ז נפשו עגומה ויותר נח שישבח לגר אותם שהם בני מעלה ולא נעדר מהם כ"א הכרת דת האמת והוא הכיר הבורא ועזב מקורו גדול הוא שכרו וזהו הפי' לא תבזה באפי' לא לאהבת העכו"ם התקוע ח"ו בלבו רק למעלתו כמ"ש וזהו היה ג"כ ביתרו שיתרו חשב שישראל יצאו ממצרים בחפזון לארץ מדבר הם דוי' שמלתם בלתה ורגלם בצקה ומזונם בצמצום כי מי יכלכל יום ביומו ובפרט בארץ ציה עד שחשב שנפשם חסר מכל טוב חמדת עולם הזה וכן ראוי לשלימי' הרוצי' שידבק בם שפעת אלהים וכך היה משה ואלי' מתבודדים במדבר ופרשו עצמן מכל מיני עה"ז אפס לעבוד ה' ולהתדבק בכח שכל אלוה ויתרו שהיה יושב במדין ארץ טובה ורחבה והוא כהן וכל חמדת הזמן היה אתו וילך ויפרוש מזה וילך אחר עם ה' במדבר ולא שת לבו לכל חמדה המדומה הלא יחשב לו לצדקה ויקר ושבח גדול אמנם בבא יתרו לשם והנה ראה כי היטב ה' לישראל עד מאד לא חסר להם דבר שמלתם לא בלתה וכל טוב מצרים בידם לא חסר להם דבר א"כ חרד יתרו א"כ איפוא גודל שכרו ומה החזקת טובה לי הלא כל משוגע ופתי בראותו הצלחת אנושי כזה יבחר ויקרב לדבק בם ולכך נעשה בשרו חדודין וזהו כוונת הפסוק ויחד יתרו על כל הטובה אשר עשה ה' לישראל כי חשש אולי שאין מעלתו כ"כ יקר אבל על מפלת פרעה לא הי' מצער כלום וא"ש ולכן טובה מאד לדבק בתורה ונכבד בנקל' רק לאהבת התורה והכתוב צווח אם יתן איש את כל הון ביתו באהבת התורה בוז יבוזו לו והנה עוד מתועלת תכלית ההספד לשוב אל לבו בתשובה שלימה ולראות יתרון החכם מכסיל כי מי שביתו מלא כל טוב בחמדה וילך מי ינוד לו מי יזכרנו בכו בכה להולך אבל הת"ח לא ישכחו זכרו לנצח כמ"ש בגמ' דיבמות דר"א דאמר שמעת' דר"י ולא אמר מפיו כעס ר"י ונתן טעם דכתיב אגורה באהלך עולמים וכי אפשר לדוד לדור בשני עולמות אלא ביקש דוד שיאמרו דבר הלכה משמו ששפתותיו דובבות בקבר דאמר ר"י כל ת"ח שאומרים דבר שמועה מפיו שפתותיו דובבות בקבר אר"י מאי קרא דכתיב וחכך כיין הטוב וכו' דובב שפתי ישנים ויש להבין מתחלה מביא קרא אגורה באהלך עולמים לראי' ששפתותיו דובבות ואחר כך שאל מאי קרא הא כבר מייתי ראי' מדברי דוד שביקש להיות דר בשני עולמות באופן זה וגם אם מביא ראי' מהך דובב שפתי ישינים ה"ל לגמ' להביא תיכף ולא הך דאגורה באהלך וכו' הלא משם ילפינן העיקר אבל ודאי יש כאן שני בחינות דודאי ת"ח שאמרו חידוש דבר הלכה ואומרים בבה"מ ותורתו בפיהם ראוי שיהי' שפתותיו דובבות אבל הוא השכר המגיע לו מהקב"ה ולא מב"א וקמי שמיא גלי' ממי יצאו דברים כאלה א"כ מה נ"מ אם אומרים בשמו אם לאו הלא ה' יודע שממנו יצאו וממנו נבעו והוא ישלם שכרו במושלם ומנ"מ בהזכרת שמו וכמו כן יש להבין שאם ב' ת"ח או יותר אמרו דבר א' וכי יהי' יתרון לאדם אחד על רעהו כי באמת כולם שוים לטובה שיהי' שפתותיהם דובבות כי הי מנייהו מפקת והכל הולך אל מקום א' ובזה יובן הפסוק אגורה באהלך עולמים אחסה בסתר כנפיך סלה ודרשינן אחסה בסתר כנפיך כדכתיב וה' עמו שהי' תמיד לא זז שכינה ממנו ולכך אמר אחסה בסתר כנפיך סלה ויש להבין מה זה חיבור והמשך לזה שאמר אגורה באהלך עולמים אבל הענין כך אם אמר דבר הלכה שאין בו פקפוק וחשש מחלוקת פשיטא שא"צ הזכרת שמו וממילא ה' יודע וקובע לו שכר אבל בדבר שיש בו ערעור ומחלוק' ופני' לכאן ולכאן ואם יהי' נאמר בשם גברא רבה יוקבע הלכה כמותו ואם לאו לאו כמאמרם כשאתם אומרים דבר תלוי באילן גדול נמצא עיקר קביעות ד"ת הוא מהזכר' שמו על הלכה ולכך בעינן הזכרה שמו ואז שפתותיו דובבות בקבר כי עי"כ נקבע הלכה וכן הי' בדוד כי ודאי הוא לא היה מתפלל שיאמרו דבר הלכה מה שחידש דפשיטא וכי יהי' תורתו נשכח ובפרטות בבית ראשון שלא היה שכחה אצל מקבלים ומעתיקי שמועה והוקבע מדור דור רק בדבר שנפלה בו מחלוקת וידוע מ"ש בגמ' וה' עמו שהלכה כמותו בכ"מ וא"כ אם יאמר שם הלכה בשמו יוקבע להלכה משא"כ אם לא יאמרו משמו לא יוקבע להלכה וזהו היה בקשתו אגורה באהלך עולמים אחסה בסתר כנפיך סלה היינו דשכינה היה תמיד עמו והי' תמיד הלכה כמותו וא"כ כשיזכור שמו יהיה קביעת הלכה על בוריה וכן היה זה ברבי יוחנן שם שאמר עשו ביאת בן ט' כמאמר בגדול וכן אמר שמואל ורב חולק וא"כ אמירת דבר הלכה בעצמו היה מיוחס לשמואל כמו לר"י אמנם רב ושמואל הלכה כרב באיסורי אבל לא לגבי ר' יוחנן וא"כ בהזכרת שם ר"י היה נקבע הלכה כמותו ולכך קפד ר"י על שלא אמרו משמו כי לא שייך קמי' שמיא גלי' כהנ"ל דהא רב חולק ועיקר התועל' הוא הזכרת שמו וזהו שמביא ראי' מדוד שאמר כן ג"כ אגורה באהלך וכו' כמ"ש רק דלמא דוד לא קאמר רק על הלכה שאמר הוא לבדו וביקש על דבריו שיאמרו בבה"מ וקמי' שמיא גליא כהנ"ל ומנ"ל בכה"ג שעוד גברא רבה אמר כן כמו כן שיהי' קפידא בהזכרת השם כהנ"ל וע"ז קאמר דאמר ר"י כל ת"ח שאומר דבר וכו' שנאמר דובב שפתי ישינים וא"כ מה צורך לדוד לומר אחסה בסתר כנפיך סלה כמ"ש והוא הדבר המכוון בנדון דר"י בשגם י"ל דמהך קרא אגורה באהלך עולמים אין ללמוד די"ל מה צורך לדוד לבקש שיאמר דבר הלכה שלו וכי יהי' שכחה למקבלים רק אולי זה היה תפלתו כשנאמר דבר הלכה מפיו שיהי' שפתותיו דובבות כי אין זה מחוק הנימוס כשיאמרו דבר הלכה שיהי' שפתותיו דובבות אבל דוד ביקש על עצמו שיתחסד ה' עמו ויעשו לו כן ובשביל זה אין ללמוד שהוא שוה בכל נפש ת"ח ולכך קאמר הגמ' דאר"י כל ת"ח שאומרים שמועה מפיו שפתותיו וכו' דכתיב שפתי ישנים א"כ לא היה דוד צריך לתפלה זו ולשכחה ג"כ א"צ כנ"ל וע"כ דתפלתו היה שיאמר להדיא משמו דוקא ולא יאמרו סתם והיינו ע"כ כמו שכתב הטעם דע"י הזכרת השם הוקבע הלכה וכל ת"ח שוין אשר הלכ' כשמו וא"ש ודוק ואולם מה ששפתותיו דובבות הוא כי תמיד הוא נפש הצדיק ות"ח קשור בחיים כדרכו בחיים להשפיע ולהטיב לזולתו כמו שאני צועק על חמי אבי אבי רכב ישראל ופרשיו שכל ימיו היה מגמתו להורות ישראל חוקים ישרים ומשפטים צדיקים וזהו כל מגמתו היה להשפיע ברוב ענוה אשר ראוי לומר עליו משמת רבי בטלה ענוה ויראת חטא ולכך אף במותם לא נפרדו להתדבק בת"ח וביחוד כאשר יאמרו דבר הלכה משמו אז נפש החיים הנשארת בקבר מתדבק ברוח ורוח בשכל ושכל בצורה עליונה שהוא צלם אלהים דובבות ולכך קשה המיתה לצדיקים כי כל חשקם להטיב כאשר ידוע ממיתת משה שכל צערו היה שביקש להשלים לישראל כאשר זקיני בעל מ"ע האריך בטעמים מה שביקש משה להשלים נפשו בכניסת א"י ובזה תבין מ"ש אותו היום שמת רבי ערב שבת היה ואמרו כל מאן דאמר נח נפשיה דרבי ידקר בחרב והתפללו ואמרו עליונים מבקשים את רבי ותחתונים מבקשים את רבי יהי רצון שיכבשו תחתונים את עליונים כד חזי אמתי' דבי רבי צערא דרבי דהוי קשה סלקא לאיגרא ואמר יהי רצון שיכבשו עליונים לתחתונים ונח נפשי' ויש להבין אין ס"ד שאמרו לדקר בחרב את מי שיאמר שמת רבי וכי יעלה על רוח שיחי' לנצח הלא ראו שהוא מסוכן ונוטה למות בעו"ה ומהכ"ת לא יקרה לו כאשר קרה לכל הצדיקים וענין היות' זר דאמתי' דבי רבי תכריע נגד כל חכמי הדור והיה שם ר"ח ובניו שהם במעלת' ממש שקולים כאבות העולם כדאמרי' בב"מ ומה ממש בדברי' וכי ר"ח וצדיקים כאלה לא ראו צערו של רבי כמו האמת' וכי היא היתה רחמני' יותר מהם אבל הענין כך מה שאמרו במדרש מה בין מיתת זקנים לנערים הנר שכבה מאליו סי' יפה לו וסימן יפה לפתיליו ואם נכבה ע"י אחר סימן רע לו ויש להבין אם כי השאלה קצת תמוה כי הלא מיתה אחד נער וגם זקן שב וישיש הכל מתים ע"י מ"ה ואין איש מת מאליו וגם זקנים מתים בחולשא כמו נערי' אבל להבין גם מה שנא' במד' במשה הן קרבו ימיך הכל אומרים בפיהם שימותו ומה הוא זה ויובן ג"כ מה שנא' בפסוק אך בשרו עליו יכאב ונפשו עליו תאבל ודעת רשב"א לאחר מיתה תרגיש הנפש בכאב להגוף וגם הגוף אין לו הרגש וכאב כלל אם תחתוך אותו לאלף חתיכות וכבר הארכתי בזה במקום אחר ואין כאן מקומו אבל גם זה הפי' אמת כי כללו של דבר אין צדיקים מתים עד שיסכימו נשמתם ונפשם למות ואין הקב"ה עושה להם דבר בע"כ ורצון יריאיו יעשה כתיב וצריכים להסכים על המיתה ואז מתים וזהו מאמר המדרש הן קרבו ימיך למות הכל אומרים בפיהם שימותו הרצון שצריכי' לומר כן בפה שימותו כי אין מתים עד שיסכימו ובאמת כשמרגישי' שכבר עשו שליחותן בזה העולם מסכימים אבל הרשעים מתים בלי רצונם וע"י הכרח וזהו כוונת השאלה מה בין מיחת זקנים היינו ת"ח זה קנה חכמה כי הוא זקן אמיתי לנערים היינו מנוערי' מן התורה ומן המצות ואמר כי ת"ח כנר שכבה מאליו מבלי הכרח כי מרצונם מתים והיינו שכבר עשו שליחותן וכן הנר במקום שא"צ עוד להאיר אחר השחר עלה והארץ האיר' אז אין הנר יפה ולכך כ"ז שהיה צריך בו לא נכבה וזהו לנר יפה לא כן הרשעים היינו הנערים כנ"ל אינו נכבה מאליו בהסכמתם רק בע"כ מתים וכמו בנר שנכבה בלילה וחושך והוא לאות כי ריחו רע ויזיק לבריות ולכן מכבה אותו למיתה לשוב למקורה הראשון אמנם נפש הצדיק שהיא קשורה בגוף ומתחבר עם הבריות וכל דרכה להטיב ולישר אורחיה קשה עליה להסכי' למות כי קשה עליה פרידת' ומה עושה הקב"ה שולח יסורים על גוף הצדיק והנפש רואה בצער הגוף כי מטבע נפש הצדיק לסבול כל היסורים רק לישר הדור כמו שעשו כל הקדמונים והנביאים שהטילו על עצמן יסורים בשביל הדור מ"מ הגוף הגשמי היסורי' קשים לו ומתחנן הנפש על כאב הגוף וזהו אך בשרו עליו יכאב ונפשו עליו תאבל בצער הכאב הזה ולכך הנפש בע"כ יענה אמן לדיין האמת שימות וימלט מצערא דגופא ואז נפשו ורוחו אליו יאסוף וכבר נודע מה שאמר בזוהר כי ימכור איש את בתו לאמה דא הקב"ה ה' איש מלחמה את בתו לאמה דא נפש צדיק כי היא נקראת אמה והיא השוכנת בגוף לשרתו:
<b>ובזה</b> יובן הגמ' הנ"ל כי חכמי הדור היו מכירין ערך גדולת רבי שכל מגמתו הוא ליישר הדור וללמדם תורת ה' וכאשר חיבר משניות כללי תורה שבע"פ וא"כ כמה גדול העדרו לישראל באורו היה אור ובמותו יחשכו כוכבי נשפו וא"כ היה בדעת הדור שלא יסכים רבי על המיתה עדיין כי עדיין לא השלים ליישר להתלמידים בתכלית השלימות כאשר באמת הגיע במותו מחלוקת גדול בפירוש המשנה זה אומר בכה וכו' ואם לא יסכים הוא לא ימות ולכך אמרו מי שיאמר נח נפשי' דרבי ידקר בחרב וכן אף אמתא דבי רבי דא היא הנפש כנ"ל הסכימה מבלי למות ואמר' יה"ר שיכבשו התחתונים לעליונים אבל כאשר ראתה הצער הגוף וכאב חולי המעיי' הסכימה למות ואמרה יה"ר שיכבשו העליונים לתחתונים ומיד בהסכמה למיתה נח נפשיה דרבי ולרצות המליצ' אמרו שם דשקלי' כוזא ושדי מאיגרא לארעא להשתיק לרבנן היינו כי לישוב הדעת חכמים הראה כי האדם כחרס הנשבר ועלול ומעותד למות מפאת גופו וסופו למות וא"כ מה לכם להרבות בתפלה אם יחיה מאה או אלף הלא סופו למות והוא כחרס הנשבר וזה מובן ונכון וברור בכוונת הגמרא דאמתא דבי רבי וכבר כתב הרמב"ם במורה נבוכים בכוונת חז"ל ליפות המליצה הוסיפו דבריהם בענין ליפות המשל וכן מצינו בדברי הנביאים וזה ברור ומעתה ראוי לנו לבכות את הצדיק הזה שכל מגמתו היה ליישר הדור ועתה הסכים למיתה אין זה אלא מפאת חטאים ועונות הדור אשר קצה נפשו לקבוע אוהל קדשו וע"ז ידוו כל הדווים ומה שאמרו יום שמת רבי וכן אמרו המתים בע"ש סימן יפה להם יובן ג"כ במ"ש דוד הודיעני ה' קצי שאמר לו הקב"ה שימות בשבת אמר אמות בע"ש א"ל הקב"ה כי טוב וכו' שוב יום אחד שאתה עוסק בתורה מאלף עולות שיקרב שלמה בנך אמר אמות באחד בשבת א"ל הקב"ה כבר הגיע מלכות שלמה בנך ויש להבין על הקדימ' ואיחור של דוד ולמה לא אמר ג"כ בה' בשבת או בב' בשבת דוקא בע"ש ובא' בשבת ומה שהשיב לו ה' שחביב לו מאלף עולות ה"ל לסתם שחביב עלי תורתך ומנינא ל"ל גם הטעם שהשיב לו על א' בשבת הוא בלתי מובן אם כבר כלה קיצו בשבת הל"ל הגיע עת האסף אל עמך מה אמר שהגיע מלכות שלמה כי בודאי ימחול שלמה נגד דוד אביו אבל יובן במה שאמרו במדרש הן קרבו ימיך למות אמר משה למה אמות ומה עשיתי א"ל הקב"ה בעון אדה"ר דכתיב הן האדם היה כא' ממנו ויש להבין במה שאמר מה עשיתי הלא כבר נאמר יען אשר לא האמנתם להקדישני ועל מי מריבה נחתם גזר דין וגם למה בחר הקב"ה בזה הקרא דלא א"ל מקרא ביום אכלך אבל להבין ענין חטא משה הקב"ה אמר ודברתם אל הסלע והוא הכה צור ויזובו מים גם מה זו עונש מדה כנגד מדה שבשביל זה ימות ולא יכנוס לא"י הגם כי גבהו דרכיו מדרכינו ולא מחשבותיו מחשבותינו מ"מ ליישב הדעת מת זה עונש לזה החטא אשר חטא אבל באמת זהו מתכלית הניסים והנפלאות להוצי' מים מצור החלמיש כי ודאי יותר קורבא יש לדעת לעשות נס בשמים ממעל אשר הוא גרמי' רוחני' ונעדרי' מגשמי' מלשנות הטבע החומרי וזהו קשה בתכלית ובזה הסלע הפליא הקב"ה הנס למאוד. וזהו ג"כ מאמר הפסוק מה לך הים כי תנוס וכו' ההופכי הצור אגם מים חלמיש הפי' הוא כך שהפסוק מתמי' הנה אני רואה שינוי טבע ודברים הפוכי' מסדר כי מה לך הים שהוא קשה הבקיעה למאוד ולא יצויר בו ממש אפשריות כי תנוס נס לגמרי ונעשה חרבה כי ניסה מורה על קלות התנועה בקלילות והירדן שהוא נהר קטן לפי ערך הים לא נסוג לגמרי כים רק תסוב לאחור וזהו הפוך סדר הטבע וכמו כן הרים שאין כ"כ גבוהים ירקדו רק כאלים והגבעות שהם הרים גדולים כבני צאן ירקדון שהם קלים ומתנשאים במהירות יותר מאילי' והכל בהיפוך הענין וע"ז משיב מפני אדון חולי ארץ שרוב ניסיו הוא בשינוי הסדר להודיע לבני אדם גבורותיו וכחפצו עושה הוא מהפך הצור שאין כ"כ קשה ויוצא ממנו רק נהר קטן וזהו אגם מים וחלמיש שהוא סלע קשה יצא ממנו מעיין וזהו חלמיש למעינו מים שהוא מעין גדול וכן מצינו בתורה בהכא' צור בפ' בשלח נאמר רק ויצאו ממנו מים ובהכאת סלע שהוא החלמיש וסלע קשה כתיב בפ' חקת ויצאו מים רבים וכך הוא דרכו ודבר נכון ועכ"פ למדנו שהוא נס גדול עד שגם המשורר לא הזכיר שום נס כ"א שהוציא אגם מים וכו' כנ"ל וידוע כי נס גדול צריך זכות רב מישראל ובמעט חטא לא יתרחיש ניסא ולכן כל הצדיקים פחדו אף שהובטחו מפי עליון שמא יגרום חטא וכמו שפחד יעקב וכן שמואל אמר איך אלך וכיוצא בזה כי חשבו שמא יגרום חטא ח"ו וי"ל דחשב משה אם אומר לסלע שיתן מים צריך לומר כה אמר ה' תנה מים ופן ואולי יגרם החטא ולא יתעבד ניסא א"כ ח"ו יהיה חילול השם ויפקרו ישראל ומכש"כ הערב רב ויכחישו נבואות משה ולכן התחכם משה מבלי דבר דיבור וא"כ אם שלא הי' מים זבים היה משה אמר שלא נעשה במצות ה' ונבואתו רק מעצמו הכה לנסות אם יזובו מים כאשר עשה בהכאת צור קודם מלחמות עמלק כנאמר בפ' בשלח ואם כן לא יחלל ש"ש ולא יהיה לישראל ח"ו ספק בנבואתו אמנם י"ל שזהו שגרמ' מיתת משה ולא נכנס לא"י בעבור שלא הזכיר שם ה' ואלו היה נכנס לא"י היה חי לעולם כמ"ש רש"י וכל המפרשים ויטעו אחריו לומר כי זה הוא אלהים בעשותו נוראות נפלא כזה להוציא מים מסלע ויהיה מיחסי' הפעולה לו לבד ולא ה' פעל כל זאת ולכך הוזקק למות להורות כי הוא איש ולא אלהים והמות הפרידו וכך אומרו שאפי' קברו לא ידעו שלא יעשו אותו עכו"ם מכ"ש אלו היה חי לעולם וזהו חשש טעות שיטעו ח"ו הוא הואיל והכה ואלו היה דיבר כה אמר ה' וכו' לא היה טעות עליו כי לא היה תלי' בכוחו של משה וזהו מאמר הפסוק יען לא האמנתם בי כי אלו האמינו שיהיה ודאי ודבר ה' יקום לא היו נמנעים מלדבר אבל עכשיו שלא האמינו וחשבו שיגרם חטא לכך ראוי העונש מיתה כנ"ל והנה עיקר סיבת האפיקורסים שפקרו המינים לייחס לאדם תואר אלהים הוא מחמת חטא אד"הר שנחש הטיל בה זוהמ' לאמר והייתם כאלהים וזהו ארסו של נחש ומזה נולדה בעו"ה המינות והכפיר' וזהו כוונת הפסוק הן היה האדם כאחד ממנו פן ישלח ידו ואכל מעץ החיים וחי לעולם ולפי פשוטו אין לו שחר כי הלא חנון ורחום הוא ה' ולא יחפוץ במות המת רק זהו אם יאכל חי לעולם וא"כ יהיה תואר אלוה וזהו הן האדם היה כאחד ממנו ודרשינן במדרש כיחודו של עולם והוא הדבר שיהיו מיחסים לתואר אלהים לכך אמר הקב"ה לאדם ביום אכלך ממנו מות תמות כי ידע כי בעו"ה יתנוצץ מינות בעולם ע"י עץ הדעת כי הוא טוב ורע:
<b>וזהו</b> מאמר המדרש כי משה שאל מה עשיתם הרצון אף שחטאתי במי מריבה והכאות הסלע אין זה מדה כ"מ למות והשיב לו הקב"ה אדה"ר גרם לכך כי מאז פרחה צרעת המינות בב"א לתאר לילוד אשה שם אלוה ואם אתה תחיה לעולם פן תהיה לפוק' ולמכשול כנ"ל שיטעו אחריך ב"א וזהו שמביא הפסוק הן האדם היה כאחד וכו' כנ"ל וזהו חשש יעבור עליך גם כן ח"ו ובע"כ אתה תמות ובזה תבין מ"ש כל הצדיקים מתו בעטיו של נחש הוא הדבר הנ"ל שלא יטעו בתרייהו ח"ו כנ"ל וקלקולו היה בע"ש והצדיקים נתפסים בעונו ע"כ ראוי שימותו בע"ש ביום הקלקול ואפשר שזהו כוונת הפסוק ביום אכלך ממנו מות תמות כי יבא מיתה ויכפר עון אכילה ולכך הצדיקים שמתים בעטיו של נחש מתים בע"ש וסימן יפה לו להורות שמתו בעטיו של נחש וידוע מ"ש במדרש שלכך הקריב שלמה אלף עולות משום דקב"ה אמר לאדם ביום אכלך מות תמות והמתין לו הקב"ה יומו שהוא אלף שנים כנגד זה הקריב אלף וזהו הכונה כי דוד חשב שמת בעטיו של נחש בעבור היותו גלגול אדה"ר כנודע וידוע כי בת שבע הית' גלגול חוה ולכך ביקש מתחלה למו' בע"ש לתקן חטא אדם הראשון ואמר ה' שמה שהוא עוסק בתורה הוא תיקון לחטא אדה"ר ולכך אמר חביב לי תורתך שאתה עוסק יום אחד כי מה שהאד' עוסק יום א' בתורה הקב"ה יחשבהו ליומו כי ידוע ברכתו של הקב"ה הוא אלף כדכתיב יוסף ה' לכם אלף פעמי' ולכך במדה רעה יחשב יום לשנה ובמדה טובה כברכתו של הקב"ה יום לאלף כיומו של הקב"ה כמבואר במדרש וזוהר ולכך אמר הקב"ה שחביב יומו שעוסק בתור' יותר מאלף עולות שיקריב שלמה שהוא כנגד הנ"ל והנה חשב דוד אולי מת בחטא בת שבע וידוע במדרש כי ב"ש נלקחה לבית המלך באחד בשבת דכתיב לעת ערב ביום שנאמר בו ערב ולזאת אמר דוד אמות באחד בשבת לתקן הקלקול באותו זמן אמנם ידוע מאמר ב"ש כי אם ימלוך אדוניה ואני ובני שלמה חטאים כי סי' זה היה בידם שאם ימלוך שלמה אזי נמחל החטא וראוי' הית' ב"ש לדוד אבל אם לא ימלוך ודאי מאת ה' היתה הסיבה זאת שאינו ראוי למלוכה וזהו שאמרה שאם ימלוך אדוני' והי' אני ובני חטאים לה' וזהו שהשיב לו הקב"ה על שאלתו שימות באחד בשבת לתקן החטא ב"ש וא"ל הקב"ה א"צ לזה שכבר הגיע מלכות שלמה בנך שימלוך וזה לך לאות כי סר עונך וחטאתך יכופר וא"ש וכן היה הדבר ממש במיתת חמי הגאון ז"ל שמת במיתת נשיקה בע"ש להורות מיתת צדיקים המתים בעטיו של נחש וכמ"ש ולכן עלינו ביותר להספיד באבוד הצדיק ולהתבונן במעשיו ולבכות עליו וליתן לב לשוב ולעשות מעשי' טובים ולומר אולי אזכה גם אני לעשות כמוהו באיזה מצוה מן המצות או איזה הנהג' טוב' ובאמת העוש' מצוה מה שהצדיק היה רגיל בו לעשות הצדיק מתדבק בו ובפרט אם הצדיק התעצל באיזה מצוה וזה עושה בזריזות נמהר ולא כמתנמנם אזי נשמת הצדיק מתדבק בו כאיש החסר איזה דבר ואחר יש לו מתדבק עמו להיות ג"כ נהנ' מטיבו כאשר אמרו בנדב ואביהוא אף שהיו ראשונים במעלה ולא קנאו קנאת ה' צבאות נקנס עליהם מיתה כדדרשינן וגם באהרן התאנף ה' זהו כילוי בנים רק בזמן שאין אוחזין מעשה אבותיהם בידיהם לא יומתו אבות על בנים ולכך הואיל ואהרן מאן למחות וגם הם כבשו פניהם בקרקע נענשו ולזה כאשר קנא פנחס קנאת ה' נכנס בו נשמת נ"ו וכן אלי' שהוא פנחס שקנא לאלהים כאמרו קנא קנאתי וכו' והרג עובדי הבעל והי' גם כן נשמת נ"ו אצלו וכ"ז היותו בעולם השפל לא היה משפיע שפע נבואתו לאלישע תלמידו רק מצד נשמת פנחס גרידא ולא מנשמת נ"ו וכשהגיע עת שלקח אלי' לשמים ביקש אלישע מאלי' שגם מנשמת נ"ו יאצל עליו וזהו מאמרו ויהי' נא פי שנים ברוחך אלי דהיינו הנשמות נ"ו שיש ברוחך יהיו גם כן עלי ואמר לו אלי' הקשית לשאול כי לא ידע אם בעלותו לשמים יהיו נשמות הנ"ל מ"מ אתו עמו כמקדם או בעלותו יסלקו מאתו ויעלו שמי שמים מקום נורא ולכך מסר לו סימן כי ידוע מ"ש במשה ולא ידע איש קבורתו כי לרב גדולת משה לא היה אפשר להשיג מקום הסתלקו וקבורתו בלתי ה' לבדו וידוע כי נשמות נ"ו היו יותר במעלה ממשה כדאמרינן שאמר משה סבור הייתי בי או בך וכו' וא"כ אף הסתלקות צריך להיות טמיר ונעלם כמו במשה ולכך אמר אם תראה אותי לוקח הראי' שלא יסתלקו בעלות נשמות נ"ו כי אלו היו מסתלקים ועלו מעלה היה טמיר ונעלם משא"כ אם לא תראה הראי' שהם מסתלקים מש"ה לא נראה כנ"ל ואם כן א"א להשפיע לך מנשמות נ"ו ולכך בראותו אלישע צעק אבי אבי רכב ישראל ופרשיו דאלי' זהו פנחס הוא בגדר רכב כדדרשי' ואופן אחד בארץ הוא פנחס שהוא בעולם אופנים והוא רכב אבל נ"ו הם פרשיו חשובים מרכב וכן בא לאליהו רכב וסוסי אש שהם כנגד פנחס ונשמות נ"ו וק"ל והנה עיקר חיוב ההספד לשתתף עצמו בצרה ולומר אף גם בשלי נהית' הצר' הזאת כי כל ישראל נפש אחד ובפרט באבדון ת"ח ולכך אמרו שבטים שמצאו מציאה ויחרדו אנו שאבדנו עאכ"ו והענין הוא כי זה החלי בעו"ה אם יקר' לאחד שבר יאמרו אחרים מה לנו לצרה ואינם יודעין שכל ישראל נפש אחד וגם לפעמים יתלה הדבר במקרה שקרה זו מחמת צער וזקנה וכדומה ואינם שמים על לב לומר מאתו יתעלה הוא והכל בהשגח' פרטיות לשלם לאיש כדרכיו וזהו אמרו שבטי' שמצאו מציאה והוא שאחד פתח שקו ומצא בו כספו וזה מקרה דשכיח ברב טרדת המוכר תבואה בארץ מצרים כל הארץ בא לשבור אוכל זה יוצא וזה נכנס אם כן בקל יפול הטעות שיתן הכסף באמתחתו תמור תבואה מ"מ תלו בעונש ואצבע אלהים זה ואמרו מה זה עשה אלהים לנו מכ"ש שיש לתלות באבדן ת"ח בהשגחת השם לעונש ולא במקרה ולכך אמר אנו שאבדנו עאכ"ו וכמו כן שבטים אחד היה מריק שקו ומצאו אבל שאר אחים בני יעקב לא הריקו אז כמ"ש בקרא שהביאם לבית אביהם ויראו את צרורות כספיהם ולא קודם לכן ומ"מ חרדו כולם ואמרו מה זאת עשה לנו וכו' ולא התברכו בלבבם לומר שלום יהי' לנו והוא לבדו ילכד מכ"ש שאין לפרוש מאבידת ת"ח ולומר שלום יהי' לנו כי זה הוא נוגע לכל אדם וכל בית ישראל יבכו את השריפ' ושבר זה קרה לכל אם לזה ביותר בהרגש' אבל חכם שמת הכל קרובים והכל חייבים באבלו ובהספדו והנה באמת כל ישראל מטוב ועד רע הם נפש אחד וכמו שבגוף הוא אברים חשובים הראש ומוח ולב וכדומה ולעומת זה אברים פחותי' חלחולת סניא דיבא וכדומה ומ"מ הם צריכים לגוף כמו אלו אברים חשובים כן הוא בישראל החשובים והפחותים הכל צריכים לאיש ישראלי היותם אדם אחד:
<b>ואמרו</b> בגמרא דב"מ אשכחיה רבה ב"א לאליהו דקאי בבית הקברו' של עכו"ם אמר לי' מהו שיסדר בב"ח א"ל גמר מיכה מיכה מערכין מנין לערום שלא יתרום שנאמר ולא יראה וכו' א"ל ולאו מר כהן הוא א"ל קברי עכו"ם אינם מטמאי' עכ"ל ויש להבין מה ענין הך שאלות להא דמצא אלי' בבה"ק ולא שאל דברים אחרים או בפעם אחר אבל הענין כך כי כבר נתן הזוהר הטעם לזה דקברי עכו"ם אינם מטמאים משום דבישראל נשאר ניצוצי' ורשימה קדושה ובמקום קדושה שמה יחנו כת הטומאה סביב רשעים יתהלכון לינק כמו שינק הפרעוש מבשר אדם ולכך מטמאין כי הם מתדבקים בהילוך לשם אבל עכו"ם במיתתם רוחם נסע יתרם בם אין בהם שורש קדושה כלל והם פגרים מתים כבהמה ולכך אין בהם טומאה כלל אך הא תינח בכשירי ישראל אבל פושעים ורשעים וכיוצא למה יטמאו אך כבר אמרו והבטיחו כי כל ישראל יש להם חלק לעולם הבא איש לא נעדר והטעם הוא דאיתא משנה שלימה באבות הפנקס פתוחה וכל הרוצה ללות יבא וילוה ופירשו המפרשי' כל החטאי' שאדם עושה הוא חובות והלואות והתשלומין הוא הצדקה ומ"ט תשובה ואיש רשע אינו פורע ולז' אמר לוה רשע ולא ישלם ומאבד רשע עולמו והצדיק נוטל חלקו וחלק חבירו הרשע כי להיות כל חי המה בערבון אם כן הצדיק בן גילו ושהוא אתו במזלא חדא נשמת שניהם ממחצב אחד עושה מ"ט ופורע חובתו כאיש ערב ואף הוא נוטל חלקו במצות אשר עשה טוב בעמיו ולכך אמרו כי הצדיק נוטל חלקו וגם חלק חבירו שהוא רשע שהוא פרע בעדו וזהו מאמר הפסוק לוה רשע ולא ישלם והצדיק חונן ונותן כי הצדיק בעבור שנתן בעד רשע בדין הוא שיטול שכרו והנה אף שהוא רשע גמור והרבה ללות ולא פרע ויבא האיש הצדיק הנושה בא לקחת חלקו כנ"ל הא קיימ"ל מסדרי' לב"ח ומניח לו כלי אוכל נפש ומחיותו לבל יהי' נאבד לגמרי כדין סידור וכן הדבר אף שהצדיק נוטל כל שכרו וחלקו כראוי לו מ"מ מוכרח להניח לו איזה שכר ושרשי קדושה לבל יכרת הנפש וכלי אוכל נפש חייב להניח לו לבל יחבול נפש וברוך שמו כי הוא רחום וחנון לבל ידח ממנו נדח ולכך כל ישראל יש להם חלק לעולם הבא כי אף שרבו חובות שלו מ"מ הוא בכלל סידור כפי צרכו בצמצום והדבר מבואר ונכון ומזהו הטעם כל ישראל מטמאים באוהל כי נשאר להם שורש קדושה כי יש להם חלק לע"הב:
<b>וזהו</b> הדבר כי רבה ראה את אליהו נכנס במקום טומאה לקברי עכו"ם להיות שאין מטמאין וקברי ישראל אפי' רשעי' גמורים מטמאין והטעם שנשאר להם שורש קדושה והבלא דגרמא מטעם סידור לב"ח כנ"ל ולז' שאל מניין שמסדרין לב"ח אולי אין דין סידור נוהג ואף לרשע ישראל לא נשאר כלום כי בא רעהו הטוב ממנו הצדיק ויבוז כל אשר לו וע"ז השיב דלמדין מיכה מיכה מערכין וערכין אינו נוהג רק בישראל ולא בשל נכרי כלל וחזר לשאול מנין לערום שלא יתרום והוא בשנבין מה שאמרו בדוד כשנכנס לבית המרחץ אמר אוי לי שאני ערום מן המצות כשהביט בברית מילה שמח ואמר למנצח על השמינית ויש להבין מה זה שאמר אוי לי שאני ערום וא"כ לא ירחץ מטומאתו וטבילת קרי גם מה הוא בלילה וכדומה ומה שנסתכל במילה וכבר אמרתי כי תדע כי מי שהוא ערום בלי לבוש אין השריות קדוש' כלל עליו דכתיב והנחש הי' ערום מכל חי' כי הנחש אין לה לבוש ומכסה ונאמר לא יראה בך ערות דבר ושב מאחריך ולכך מי שהוא בשורש נחש אין לה לבוש כלל ואין לה שורש בקדושה כי שב מאחריו בראותו בו ערו' וישראל קדושים לבושים בבגדי ישע כי הם רחוקי' מסטרא דנחש ועשו מתחילה כשנולד לא הי' ערום כ"כ כי הוא כולו מכוסה בשער כאדרת שער אמנם אח"כ כשחטא הורד מעליו ונחנ' לאלי' ולכך נאמר ואדרת שער הוא לבוש ובעשו נאמר איך נחפשו עשו נבעו מצפוניו ואמר לשון גילוי שהוא נעשה ערום ונעדרת ממנו כל שארית קדושה כי ה' שב מאחריו כי ראה בו ערות דבר ודע הבועל ארמית נעשה ערום ולבוש קדושה שעליו נפשט ממנו והרי הוא ערום ולכך ביוסף שאמרו לעשות צרכיו נכנס כתיב וינח בגדו אצלה כי נסתלק ממנו שארית קדושה ולכך בועל ארמית קנאים פוגעים בו ולא היה מיתתו מסור' לב"ד כי סנהדרין לישראל הם דנים למי שיש בו שורש קדושה אבל איש כזה מנוער וריק מכל ואינו כדאי שיד ב"ד שלוחה בו שהם כמו בית דין של מעלה לשלוט בו כמו הפקר כל מוצאו יהרגנו כי ה' סר מעליו כמו קין מתחילה אחר החטא רק ה' נתן לו אות קודש אבל הבליעל הזה הוא נגרע מערכו כי אין לו אפי' אות אחת של קודש והנה ביפ"ת שהרשה הכתוב לקיחתה יש מרבותינו אומרים שלא דברה תורה אלא כנגד יצה"ר להשקיט יצר אבל מ"מ באסורא קיימא כבועל בת נכר וי"א כיון שהותר' הותר לגמרי ולכך כשנכנס דוד לבית המרחץ הרצון בזה לבדוק חטאיו ולטהר נפשו כדכתיב אם רחץ ה' צואת בנות ציון ופשפש במעשיו ואמר ווי לי שאני ערום מן המצות כי בעלתי ארמית יפ"ת ולבוש קודש סר מעלי והריני בלי השרית קדושה כלל וכל המצות בעו"ה הכל לס"א כי אולי חטאתי ביפ"ת ובזה הדאג' היה שרוי אמנם כאשר נסתכל בברית מילה שלו אם כן הרגיש שלא חטא ביפ"ת כי הבועל ארמית נמשכה ערלתו ולא היה ברית קודש כמקדם וזהו האות שלא פעל רע ביפ"ת ושש בזה למאוד וא"ש ובזה יש להבין דידוע מ"ש בזהר כי לפעמים על ידי חטא הדור נשמת קדושים באים בתוך עכו"ם ואם זכות הדור גורם אף הם נעשו גרים גמורים ואם לאו הם מתים עכו"ם ומזה באו חסידי וחכמי עכו"ם ופילסופים כי גנוב נגנבו מארץ עברים ונשמותיהם הם נשמת ישראל ואם כן תקשה למה יגרעו שלא יטמאו במותם באהל כיון שיש להם שארית נפש קדושה וממקום קדוש יהלכון ושרש' בארץ חיים אבל התשוב' מבוארת במה שדרש הזוהר על פסיק ובת איש כהן כי תהי' לאיש זר ופי' הנשמה של ישראל שהיא בת איש כהן אם הית' לאיש זר היינו שהית' בתוך עכו"ם אין לה חלק בקדשי השמים שהוא תרומת קדשים ומלחם אבי' לא תאכל כל זמן שהיא באיש זר ולכך אין לה חלק כלל מהשפעת אלהים ממעל וכ"ז היות' בגוף זר אין לה חלק ונחלה ובמות הגוף הנשמ' תשוב לשמים ואין רושם בגוף כלל מנשמה כדכתיב ושבה אל בית וכו' ואז מלחם אביה תאכל אבל כל זמן היותה בגוף אין כאן שורש קדושה כלל ואף טומאה אין כאן והטעם למה מתרומת קדשים לא תאכל בהיותה בגוף איש זר משום דהוא ערום כמ"ש כל העכו"ם ערומים הם מסטרא דנחש והנחש היה ערום וערום אין לו בתרומה ולזה שאל מנין לערום שלא יתרום עד שאתה מחליט שאין לו חלק כ"כ בקדשי שמים והשיב דכתיב לא יראה בך ערות דבר וכאן הם ערות דבר ואין כאן השרית קדושה דשב מאחריך וא"ש ודוק הבט נא וראה כמה עמקו דברי חז"ל ודבריהם עמוקים בחידותם ברוך שבחר בהם ובמשנתם:
<b>ולכן</b> עלינו לשבח להשם יתעלה שלא שם חלקינו כהם שאין להם שורש קדושה ונפשינו תגל בה' תשיש בישועתו רק חובה עלינו להתקדש ולטהר מטומאת הזמן ולשוב בתשובה להכנס למרחץ לרחוץ מצואת בנות ציון ולראות להיות מבני פלטרין דמלכא וביחוד בעת התעוררת אבל לת"ח ואלוף בתורה מקו' וזמן מוכשר לתשובה כמה מעלות טובות לנו שיש לנו חייס ולהם אין חייס כלל באמרם היה לו בנים בגיותו ונתגייר לא קיים פ"ו ופריך הגמרא למימרא דעכו"ם לית ליה חייס והכתיב בלאדן בן בלאדן ופי' רש"י הרי דבן מיוחס אחר אביו ע"ש והדבר תמוה למה בחר הגמ' להקשות מזה ולא מבלק בן צפור בלעם בן בעור וכהנה פסוקים רבים ולמה נטר להקשות מבלאדן הנאמר בסוף מלכים אבל יובן מ"ש בגמ' דסנהדרין פרק חלק בן יכבד אב בלאדן בן בלאדן דבלאדן אשתנוי אפוי ככלבא ויתיב ברא אכסא וחתם עצמו בשמי' דאבוה בלאדן וזהו בלאדן בן בלאדן והקשה מהרש"א מה יכבד אב שחתם בשם של אב אדרבה הוא איסור ותירץ מהרש"א דגנאי היה לחתום בשם מי שפניו הי' ככלב וזהו דוחק אך בזוהר מבואר כי בלאדן הוא נקרא כלב וכך הלשון בלשון פרסי וזהו שנקרא בלאדן הואיל והי' פניו ככלב וא"כ שפיר בן יכבד אב שחתם עצמו כמו אב ולא חס לקרות עצמו כלב רק לכבוד אב ולפי זה א"ש די"ל הא דכתיב בלק בן צפור אין הכונ' לייחס רק לסימן כי היה עוד אחר שנקרא בלק והוצרך ליתן סימן בן צפור ואין זה יחוס רק סימן אבל זה בלאדן בן בלאדן וזה בלאדן שני קודם שקרא עצמו בשם אביו היה לו שם אחר דרך משל בלק וכדומה ואם כן קשה מה סי' צריך הכא הא א"א לטעות כלל ולא ה"ל לחתום רק בלק בן בלאדן וליכא למטעי באחר דמי פתי יסור הנה אשר יכנה שמו בשם כלב וא"צ סימן א"ו לייחס וא"ש ודברים ישרים הם וכמה עלינו להתקדש בקדושה של תורה ויראה ותשובה כי ה' הבדילנו מבין העכו"ם ואת בריתו שם בבשרינו והעיקר להתפלל לה' שיקבע בלבנו טבע קיום הליכות בתורתו כי המרבה להתפלל לה' יקשיב בקולו לחקוק בטבעו להשמר מעבירות כמו שעם ישראלי בכלל חקוקים בטבע שלהם מבלי לאכול חזיר ושקצים ורמשים שקץ הוא לכם ולא יאכל כי הבא לטהר מסייעין לו יתפלל ג"כ לה' שיהיה חקוק בלבו בטבע קיום שמירות התורה לבלתי סור לבבו ממנו:
<b>וזהו</b> הענין הנאמר בשמואל שאמרו שהורה שחיטה בזר כשירה ואמר עלי מימר שפיר קאמרת אבל מורה הלכה בפני רבו את וכו' ובאתה חנה ואמרה אני אשה הנצבת אל הנער הזה התפללתי וכו' ויש להבין מה זה התנצלות של חנה הואיל שהיא התפללת על בנה יועיל לו להציל ממות אשר עבר עבירה שיש בו מיתה אבל הענין כך כי כבר ידוע מ"ש שמואל שחיטה בזר כשירה הוא קצת אפרושי מאסורא כמ"ש הזוהר דכהן אין לשחוט היותו מסטרא דחסד ולאפרושי מאסורא אין כ"כ איסור להורות הלכה בפני רבו אבל מבואר בש"ע י"ד דמ"מ לכתחילה אין להורות בפני רבו רק י"ל בדרך שאלה אבל חנה התפלל' לה' ומורה לא יעלה על ראשו ודרשינן בסוף מסכת נזיר מורה היינו מורא ב"ו ואם כן כשחנה התפללה והקב"ה שמע תפלתה וקבע בטבע קיים בשמואל לבל יעלה מורא בראשו לבל יגור מפני איש והי' זה אצלו בטבע קיים כמו שטבע בארי לבל יגור מחיות כן קבע ה' בלב שמואל לבל יעלה מורא בראשו וזה הוא התנצלות של חנה דעלי כעס עליו שלא נהג דרך ארץ והי' לו להיות מורא לפניו וע"ז השיבה חנה הלא על הנער הזה התפללתי שלא יהיה מורא על ראשו וה' שמע תפלתי וקבע בלבו חק הטבע לבל יגור מאיש ובל יכנע לשום איש ואם כן מה אשמה יש בילד הזה אשר החוק הטבע הכריחו לכך מבלי לישא פני זקן וכל העושה כפי טבעו אין לו משפט מות ואשמה וא"ש והנה לסיים בדברי הספד ונחמה נשוב לגמ' ביום ההוא יגדל מספד בירושלים כמספד הדרימון בן טברימון בבקעת מגדו ומפרשים כהספידא דאחאב דקטל יתי' הדרימון בן טברימון וכמספד יאשי' דקטל יתי' בבקעת מגדו ויש להבין מה ענין אלו שני הספדות זה לזה וגם למה קאמר באחאב מי שהרגו ולא מפרש באיזה מקום וביאשי' לא קאמר שם מי ההורגו רק מקום הריגה ונראה כי אמרו בגמ' אלעזר זעיר' סיים מסאני אוכמי לאבילות ירושלים תפסוהו כי לא חשוב אתה לאתאבולי על ירושלים א"ל האי מאן דקץ כופרי כיצד משלם דל"ל כופרי הא הוי תמרי ול"ל תמרי הא הוי רק כופרי וא"ל בששים ושבקוה והדבר תמוה מה שייך שאלה זו להך דסיים מסאני אוכמי לאבילות ירושלים אבל נראה דיש טעם למה מראי' אבילות בנעלים משום דבזמן שב"המק קיים היה רוח הקודש שכיח וחל מאוד על שרידי ה' ובכל מקום שר"הק מצוי צריך להסיר הנעלים כדכתיב של נעליך מעל רגלי ובעו"ה בחרבן ב"המק נסתלקה רו"הק וא"צ להסיר מנעלים כלל ולכך יש להראות סי' אבילות בנעלים שיהיו שחורי' וכדומה אך זהו מי שעלול מפאת עצמו לר"הק רק בעו"ה הגלות וסילוק שכינה גורם אבל מי שאין עלול מפאת עצמו ונפשו לא זכה ולא טהורה אם כן אף כשהי' הב"המק על תלה בכל אופן לא הי' זה מגיע למדרגת ר"הק א"כ מה זה שיהי' מתאבל בנעלים ולכך תפסוהו ואמרו לא חשוב את להתאבל כך על ירושלים אבל יש טעם אחר כמ"ש כי כל חרבן והגלות היה בשביל שמכרו יוסף וזהו היה סבה לכל הגלות ויוסף מכרו בעבור נעלים וזהו מאמר הקרא על שלשה פשעי ישראל ועל ארבעה לא אשיבנו על מכרם בכסף צדיק ואביון בעבור נעלי' הרי דכל עונות אינם עושים רושם וחקוקים כלפי שמים כל כך כמו עון יוסף אך יש להבין אם כדין עשו האחים שדנו ליוסף כמ"ש השל"ה שדנו בסנהדרין שהוציא דבה ומרד ביהודה כמורד במלכות א"כ אין כאן עונש אם כן למה נידון אנו בשלוחין וגרושין אבל הענין הוא כך כמ"ש כי באמת היה מורד במלכות כמ"ש השל"ה רק אח"כ שקיבל העונש שהורד למצרימה וקידש ש"ש ולא כפר בארצו אז למפרע נתגלה עונם כי אדם נדון על שם סופו לרעה כמו בן סורר ומורה איך לא יהיה נדון על שם סופו לטובה הלא מדה טובה מרובה מפורענות וא"כ למפרע חטאו א"כ יש פנים לכאן ולכאן הואיל היה אז כופרי ולא עשו כהוגן דהא לבסוף נעשה תמרי דצדיק כתמר יפרח ולחייבם מיתה בהחלט הואיל והוי תמרי א"א דהא מתחיל' הוי כופרי והוציא דבה ולכך הי' העונש גלות דעומד במקום מיתה והיה בכל אומות והם ששים דכתיב ששים הם מלכות ומזה נולד הגלות א"כ דגלות נולד ממכירת יוסף כמאמר הפסוק על מכרם בכסף צדיק ואביון בעבור נעלים א"כ ראוי לכל ישראל לסיי' מסאני אוכמי להתאבל על חרבן גלות בעבור נעלים ולכך כאשר אמר להם זאת שבקוהו כי בזה כל הרוצים ליטול את השם יטול ולכך בקיבוץ הגלות שיתוקן חטא מכירת יוסף אף עון יוסף צריך תיקון דהוי כופרי ודבר סרה על שבטי יה ולכך צריך משיח בן יוסף להיות נהרג ובזה סר עונו ולפ"ז עיקר ההספד שיהי' על הריגת משיח בן יוסף כי הריג' הוא לתקן הפגם רק הספד הוא על שיהי' נהרג בח"ל כמו יוסף שמת בח"ל רק עצמותיו באים לא"י כן יהי' במשיח בן יוסף וגם ביאשיהו המלך שנהרג לא הי' עיקר הספד בסיבת מיתתו רק מה שנהרג בארץ טמאה בבקעת מגדו שהוא ח"ל וקלטתו אדמה וכן יהי' לע"ל ההספד על משיח ב"י והנה ההספד על אחאב לא היה על שנהרג כי באבוד רשעים רנה רק כבר כתב המגיד מישרים בפי' הפסוק ידינו לא שפכו דם הזה וכי תעלה על דעתך שב"ד שופכים דמים הם אלא שכך אמרו הרוג זה שנמצא ודאי הי' חייב מיתה מעון ופשע המחייב מיתה דאין הקב"ה עביד דינא וכו' אלא אנו מצערים למה ידינו לא שפכו דם הזה דהנהרג בחרבא קדישא ה"נ כפרה אבל עכשיו דנהרג ע"י אחרים אין כפרתו כל כך ולכך מבקשים כפר לעמך וכו' והנה זה הדבר ג"כ בקין שאמר והיה כל מוצאי יהרגני היינו שאמר אם אני מחייב בב"ד יהרגוני בב"ד ויהי' לי כפרה אבל כשמוצאי יהרגני לא יהי' לי כפרה וכן הדבר באחאב דהי' כל צער דהי' חייב מית' אבל הי' להרוג בב"ד בחרבא קדישא אבל בהרגו הדרימון בן טברימון זהו הצער דאין מיתתו כפרה וכן הדבר לע"ל דיהרגו יצר הרע ויספדו עליו ונבין מה זהו הספד אשר קשה המובן לפי פשוטו אבל נכון הוא כי אם היו זכאין לא הי' צריכות להריגת יצה"ר כי כל אחד הי' גובר את יצרו וכל רשעה כעשן תכלה וא"צ להרוג ליצה"ר אבל אם אינם זכאי' יצטרך היצה"ר ליהרג וכל ההולכים אחר עצתו ילבשו בושת ויחפרו ממעשיהם ולא הי' בהריגתו להם כפרה כי אלו היו זכאי' הי' הריגתו ממילא כמ"ש והרשע' כעשן תכלה וזהו מאמר הקרא דקרא מיירי משני הספדים מהספד יצה"ר אמר כמספד אחאב דהי' בשביל שנעשה ע"י טברימון וכו' כן יהיה הספד אז שנעשה ע"י הריגה ולא היו זכאים לבטל היצה"ר מעצמן והספד משיח ב"י יהי' כהספד יאשיהו שעיקר הספד הי' מה שנהרג בבקעת מגדו בח"ל כן יהיה הספד הזה בשביל שנהרג משיח ב"י בח"ל והבן ולכן עלינו להכין עצמינו בתשובה ותפלה כי כל מה דעביד ה' לטב עביד כאשר אמרנו נמנו ורבו טוב שלא נברא משנברא ועכשיו שנברא יפשפש במעשיו והדבר תמוה כי לפ"ז נמצא בריאת אדם לרעתו ח"ו לפועל טוב שיפעל רע והאיך נברך על שיצר את האדם בחכמה אם להרע לו אבל הענין כך הוא כי בהא פליגי אם נשמתו של אדם יורדת ברצון לגוף העכור או בע"כ כי איננה יודעת כל העתידות ולא מצאה חקר אלהות על בורי' וטוב לה שלא נברא אבל הקב"ה הוא יודע שהוא לטובה הוא בוראה וכופה לנשמה לילך בזה העולם וכמאמרם בע"כ אתה נולד וזהו הכונה שנחלקו כת אחת סוברים שהנשמה הולכת באהב' רצוף לזה העולם וכת שני ס"ל נוח לו שלא נברא משנברא ולדעתו לא היה מסכים להברא אבל מה נ"מ בדעתו הקב"ה הוא מכריח כי הוא יודע שהוא לטובתו והטיב לו בזה לכן עכשיו שנברא יפשפש במעשיו לעשות נחת לקונו ואולי ירחם ה' לנחמנו בנחמות ציון ויבולע המות לנצח ובא לציון גואל אמן ואמן:
<b>ת"מ</b> <b>מ"ש</b> <b>הגאון</b> <b>הנ"ל</b> <b>ז"ל</b> <b>בז'</b> <b>אדר</b> <b>תק"ז</b> <b>לפ"ק</b> <b>בק"ק</b> <b>מיין</b> <b>יע"א</b>
<b>הפסוק</b> אמר ויתמו ימי בכי אבל משה ויאמר ה' אל יהושע קום עבור הירדן ואמרי' בגמרא דתמורה דהלכות רבות נשתכחו בימי אבלו של משה ויאמרו ליהושע שאל וא"ל הקב"ה אלה המצות וכו' בקשו ישראל להרגו א"ל הקב"ה לאמרן א"א לך והטרידן במלחמה ויש להבין וכי בכך יסחו ישראל משכחת התורה דור דעה כמו הם אשר כל מגמותם הי' לתורה וכי בשביל מלחמה ישכחו אבל נראה דהא דבקשו להרגו הוא דאמרינן כל השוכח דבר אחד ממשנתו חייב מיתה יכול אפילו תקפה עליו משנתו ת"ל וכו' וישראל סברי כס"ד דבכל מקום השוכח חייב מיתה ולכך זממו להרגו אמנם אמרינן בגמרא הזהרו בזקן ששכח תלמודו מחמת אונס דלוחות ושברי לוחות מונחין בארון הרי מזה מוכח דעדיין קדושתו בו כמקדם ואין כאן חיוב מיתה אך זהו אם היו בארון אחד אבל א"א דבשתי ארונות היו אין כאן ראיה לקדושת השברי לוחות אך אמרינן בירושלמי שקלים ב' ארונות היו דזה שהי' שברי לוחות היה הולך עם ישראל במלחמה ודרשינן כי ה' אלהיך מתהלך בקרב מחניך זה הארון ש"מ דאף על ארון דשברי לוחות שם ה' נקרא וא"כ מוכח דעדיין קדושתו עליו והדרן לדינא לנהוג כבוד בזקן ששכח תלמודו ואין לו חטא משפט מות וזהו שאמר הקב"ה ליהושע לאומרן א"א דכתיב אלה המצות אבל להוציאן מכלל טעות דאין לך משפט עונש בשכח' ואפי' בזקן ששכח יש לנהוג כבוד לך והטרידן במלחמה ויראו כי ארון זה לבד שיש בו שברי לוחות הולך עמם ומנצח ש"מ דכבוד ה' חופף עליו ומזה יחדלו לבל יזלזלו בך וישימו כבוד כהנ"ל וזהו דרך דרש עוד יש בו טעם לפי מ"ש בר"א כד שכח תלמודו אמר החרש הי' לבם כי השר המשכח הוא נקרא ריב ולכך הי' הטעות והשכח' באותיות רי"ב והטעם כי אין ריב וקטט ומלחמה בעולם אשר לא סגי בלא"ה בלי כעס וכבר אמרו כל הכועס חכמתו משתכחת ולכך שר המשכח הוא ריב ולכך משה רבינו שהי' שר התורה וארגז כל החכמות ולא יצוייר בו שכחה ולכך לא היה יכול לערוך מלחמה כי א"א למלחמה בלי ריב ולכך אמר ליהושע צא והלחם בעמלק כי הוא לא הי' בעל ריב כלל ולכך כאשר התרעמו ישראל על יהושע שהי' בגדר השכח' ושר השכחה נקרא ריב מצא אצלו מקום לחול ויעץ לו ה' שיטרידן במלחמה ויבחינו כי לא סגי בלא ריב וכעס אויב וא"כ לא יתכן בו שלא יהי' בו שכחה ולכך הזהירה תורה גבי עמלק זכור אל תשכח והוא הטעם כי מלחמה עם עמלק מדור לדור וא"כ במקום מלחמה וריב יש שכחה כנ"ל ולכך הזהיר בתוספת אומץ לבל ישכח ולכתוב זכרון בספר מה שלא בא בשאר דברים כי ענין זה עלול לשכחה וא"כ מה רב החובה עלינו יום הזה אשר נסתמו מעייני החכמה ונפלה ציץ עטרת ראשנו משה רבינו ע"ה בז' אדר הוא יום חושך ואפילה וצרה ומבוכה ליהודים אשר חובה על כל ישראל לעשות אבל יחיד כאשר אמרתי כי מיום ההוא קרה לנו כל התלאה אשר מצאתנו ונחשכו כוכבי נשפי ונשכח התורה וזהו תכלית הגלות והצער ויגון בשכחת התורה אשר בע"ה מתגבר כל יום האומות עולם הקדמונים הי' להם איד ביום מיתת מלכים ואבותם כאמרם בגמ' דע"ז באלו אידיהן של עכו"ם וחשיב יום מיתת מלכיהם ואמרי' יום שיש בו שריפה וכבר כתבו כל סופרים הזכרונות כי בימים האלו היו מתאבלים ובוכים ומקטרי' לעכו"ם ועשו הספד כי קרה בו אבל להם ואיתרע מזלם והי' להם הספד גדול והקריבו קרבנות וכדומה ולא נשמע להם קול שיר ושמחה ולכך אסרו חכמים איד זה כי היה להם יום ההיא לחוק לעכו"ם כי ירגישו כי יום זה אתרע מזלם:
ובזה תבין מ"ש חז"ל בושתי ויאמר המלך ליודעי העתי' שיודעים לעבר שנים ולקבוע חדשים כדת מה לעשות במלכה ושתי והדבר תמוה בעצמותו מה ענין חושבי קביעות ירחים לדעת דבר חוק ומשפט האש' המסרבת לקיים צווי המלך וכי זה מטיב לימודם וחכמתם וכבר דרשתי בזה כה וכה אבל כעת יובן הדבר כך כי בתחלת שלש למלכותו עשה משתה ומלכי אומות העולם מתשרי מנינן וא"כ החל המשתה בתשרי ובמנות הלוי שחיבר ר' שלמה אלקבץ הביא מדרש ימים רבים ימים שנים רבים שלשה כי חמשה ימים היה תחלת הסעודה קודם ק"פ ימים הנאמר בפסוק וא"כ מתחלת תשרי קפ"ה וששה חדשים ג' מלאים וג' חסרים כדרך הקביעות נשלמו לפ"ז הקפ"ה ימים בח' ניסן ואח"כ עשה סעודה שבעת ימים להעם הנמצאים בשושן א"כ יום השביעי הי' ט"ו בניסן שאמר להביא ושתי לפניו מקושט בכתר מלכות וערומה להראות יפיה והנה ידוע דושתי בת בלשאצר היתה והוא נהרג בט"ו בניסן כנודע בפיוט ליל פסח א"כ אין אשמה ופשע גדול על ושתי שסירבה לבא כי יום ההוא הוא לה לאבילות גדול מיתת אביה המלך הגדול ונימוסם היה להתאבל ולהקריב קרבן לעבודת כו"ם כמבואר בגמ' ובספר זכרונות הנ"ל אמנם זהו אם לא היה אז שנה מעוברת אבל לפי מ"ש בספר הנ"ל כי אותה שנה היה מעוברת א"כ כלו ימים הנ"ל בט"ו לאדר השני ולא לניסן וא"כ אין התנצלות לושתי כלל וזהו מאמר אחשורוש כי ביקש לידע אם יש למלכה ושתי התנצלות או לא ולכך ראשון שאל ליודעי העתים הקובעים חדשי' ועיבורים אם הוא אדר שני או ניסן וזהו להיודעי' לעבר שני' ולקבוע חדשים וגם אם הי' הקביעות כך כמ"ש שהיו ג' חסרים וג' מלאי' כ"א היה אחד יותר חסר או מלא ולא איקלע יום ההוא לט"ו ניסן ואין לה התנצלות וחייבת מיתה ולכך שאל והבן וא"כ אף עלינו להתאונן במאד על מיתת משה אדון הנביאי' יקר היצורים אשר לא קם כמוהו ובמותו הי' צרה לישראל ומכ"ש שכל הגלות הכל בסיבת מיתתו כאשר האריך בזה זקיני הגאון בעל מ"ע ז"ל בספרו למאוד ואמרו שהמן שמח שנפל הגורל בירח שמת בו משה והוא לא ידע שבז' באדר מת ובז' באדר נולד משה והדבר תמוה מה בכך שנולד סכ"ס מת ואיתרע מזל' וכבר דרשתי בו בפירושים שונים מתוקים אבל מה שצריך לענינו כן הוא מ"ש במה שביקש דוד מה' להודיע לו יום שימות בו מה ביקש בזה מה א כפת לי' אם יודע באיזה יום מהשבוע שימות או לא אבל הענין דכמה פעמים מצינו כי המיתה דבר רע ובמד' דרשינן והנה טוב מאד זה המות וחלקו המפרשים כי המת בצדקתו מתוך תשובה שלימה הוא טוב מאד שעולה בצרור החיים ונועם עליון מחזה שדי יחזה אשר לא יראהו אדם וחי ולא מעותד לדאגה בכל יום אולי יחטא ואשם אבל המת ח"ו בלי תשובה שלימה המיתה רע בתכלית כי ווי להאי כיסופא בעלמא דאתי ואפשר אם הי' חי הי' מרבה בתשובה או היה מוסיף לסגל מצות ומע"ט ויפה שעה א' בתשובה ומע"ט בעה"ז מכל חיי עה"ב ודרשינן במד' רבה פרשת במדבר צדקתך כהררי אל משפטיך תהום רבה צדקות שהקב"ה עושה מפרסם הזמן כדכתיב בענין ישראל שהיה חסד בא' לחדש השני בשנה שניה וכו' אבל פורענות שהקב"ה עושה מכס' כתהום כמו שהי' בחורבן בהמ"ק בעו"ה שהי' קלקול חשבונות ולא נאמר על נכון יום שהי' בו הפורעניות המר הזה בעו"ה ולכך דוד שהיה מסופק אם חטא בת שבע ואורי' נמחל לו לגמרי בלי שיור רושם ורבב או לא כמבואר בגמ' שביקש מה' ליתן לו אות ולכך לבוא אל בירור כי לא האמין בנפשו כדכתיב לולי האמנתי וכו' ולכך שאל להודיע לו יום שימות בו כי אם יאמר לו הקב"ה ש"מ דעונו סר וחטאתו יכופר כי זולת זה מיתה לרעה ולא הקב"ה היה אומר היום ומשפטיך תהום רבה כנ"ל א"ו שנמחל והוא טובה ולכך יכול לומר כנ"ל והקב"ה אמר לו ובזאת הבחין כי נמחל וכן הדבר אם מיתתו לרוע א"כ שפיר יום ההוא אתרע מזלא למאד אבל אם מיתתו לטובה אין זה איתרע מזל' כלל וביום שמת רשב"י קראו בזוהר הלול' דרשב"י וכבר הקשו כי מבואר במד' ילקוט כי עמלק בלוחמו עם משה הי' מכשף ולקח כל אנשי מלחמתו שילחמו בו ביום שנולדו ולא מהר ימותו בו ביום ולכך התחכם יהושע ואמר למחר הנני לוחם שיעבור יום הולדם והקשו הא אדרבה אמרו את מספר ימיך אמלא מלמד שממלא הקב"ה שנותיהם מיום ליום מיום הלידה ליום המיתה אבל זה הענין הוא כנ"ל כי ודאי יום זה הוא שמזלו במערכה טובה ואין דרך הקב"ה לשנות המזל ולכך במיתת רשעים וכדומה שהמיתה הוא לרוע אין ביום הלידה שיתרע מזלו כי מזלו במערכה טובה אבל צדיקים השלימים שמיתת' לטובה ולקנין שלימות אדרבה יקרה ביום שמזלו לטוב כי טבא הוא ולכך ממלא שנותיהם של צדיקים מיום ליום בכוונה מהבורא לפרסם טוב ענינ' ושלימות כשרון מעשיהם וכי המלך מלכי המלכי' הקב"ה חפץ ביקרם והראיה כי מתו ביום הולדם וזהו לאות אמת כי לא אתרע מזלם ונגד זקיניו כבוד והמן ימח שמו טעה וחשב כי משה שמת בחטא והיה מיתתו לרוע וא"כ אתרע מזלו ולכך שמח שהגיע הפור בירח הלזה אבל טעה כי ביום שנולד משה בו ביום מת ואלו אתרע מזלא לא היה קרה ביום הלידה וע"כ דהי' לטובתו ותוחלתו נכזבה כן יאבדו כל הבוגדים בה' אשר שקר נחלו ואם אמת כי הי' מיתתו של רבינו משה לטובתו והלך למנוחה אותנו עזב לאנח' ואין די במה שנאבל ונבכה עליו רק לראות לתפוש קצת ממדותיו השלימים ולילך בדרכיו הישרים יהיו לנו למורשה ולתועלת וראשון נאמר שבעו"ה פורצים העם בשמירת שבת אשר בכל שבת אומרי' ישמח משה וכו' והוא שמחתו והיא מתנה גנוזה לעם ישראל אשר נאמר ולא נתתי' לגויי ארצות כי כל עמים קובעים איד בכל ימי שבוע ויודעים כי שבת קודש הוא מה' ובו שבת יציר עולמי' ומ"מ מתחכמים לעשות איד כמו ישמעאלים ביום ו' אפס כי לא יהי' ביום שבת ונגד השכל הוא למאוד כיון שאתם קובעים יום מה נ"מ לכם אם תקבעו יום אשר קדשו ה' וברכו מכל הימים ואתם מודים בו ואין זה כי מסך ה' בקרבם דבר זה כדי שלא יהי' להם חלק בש"ק וזהו מתנ' טובה שנתן ה' לנו וכן בעה"ב פושעי ישראל שובתים בגיהנם ביום שבת אבל לא עכו"ם וזהו אשר מתפללים וגם במנוחתו לא ישכנו וכו' ואין הכונה בזה עולם פשיטא אינם רוצים לנוח אבל הכוונה על עה"ב שפושעי ישראל ישכנו במנוחה מדינם ולא העכו"ם כי אשם לא תכבה אפילו בשבת דהיינו אש של גיהנם נכבה אבל נדונים בדינים אחרים בגיהנם של שלג וכדומה ולכן מאד עלינו להזהר בשבת לקיים דברי תורה ודברי סופרים ובעו"ה רוב בע"ב אשר אינה בקיאי' בהלכות שבת ואפי' לומדים לומדים דברים אחרים קדשים והלכתא למשיחא וכהנה והלכות שבת אין שגור כ"כ וכמה אנשי' אשר עוברים על כמה אסורים מלאכות דאורייתא לחוסר ידיעתם ומכ"ש עניני מוקצה וא"א לפורטם כי כבר מלתי אמורה כמה פעמים בדרשות הקודמים ויום הזה אשר פארנו חבוש לראשנו יש לנו לגדור לשמח משה במתנת חלקו לקבל כ"א על עצמו ללמוד הלכות שבת אצל לומדי' ולעמוד על השמירה באזהרה יתירה והנה בזמן אחשורוש ג"כ אפי' בעת קלקולם נזהרו בשמירת שבת למאוד וזהו מאמר הפסוק צומו עלי ואל תאכלו ואל תשתו שלשת ימים לילה ויום ושאל במד' שוחר טוב אם יצומו מה אל תאכלו ואל תשתו וכי אפשר לצום ולאכול ולשתות אלא אל תאכלו ואל תשתו כנגד ימים שאכלתם בסעודות אחשורוש והדבר תמוה עדיין איך הקושי' מיושב וכי אפשר וכו' יהי' הטעם מאיזה סיבה שיהיה אבל יובן כי בספר מנות הלוי הנ"ל הביא בשם רוקח כי ביום השביעי שנהרגה ושתי בו ביום לא הלכו ישראל לאכול כי היה ביום שבת והיה בגינה פן יתלשו עשבים המחוברים בקרקע וא"כ לא אכלו רק ששה ימים ומזה הטעם תבין למה גזרה אסתר על ג' ימים ולמה דוקא במכוון הזה אבל הם לא אכלו רק ביום על הסעודה ולא בלילה כי לא עשה סעודה רק ביום ואכלו ששה סעודות בששה עונות ולכך גזרה שלשה ימים ושלשה לילות שהם ג"כ ששה עונות וששה סעודות זה למול זה והנה כי תענית גמור אסור בתשמיש והוא בכלל עינוי התענית ובכלל צום יחשב כנודע בגמ' דתענית אבל צריך טעם למה זה כי זה לא היה ח"ו באיסור בסעודות אחשורוש אבל כבר נודע כי אסתר הלכה לאחשורוש ברצון וזהו צעקתה עד עכשיו באונס ואין לה איסור א"א ועכשיו ברצון שנבעלת לנכרי באיסור א"א וזהו שלב' דוי עליה ולכך ביקשה שתמור זה שהיא נהנית מעבירה כדאמרינן גבי יעל אף שעשתה לש"ש והא מתהני' מעביר' וכן אסתר שלא ימלט שתהנה מעבירה ולכך למול זה בקשה שישראל ינזרו מנשותיהם ויקדשו צום כראוי בפרישות דרך ארץ לכפר על שהיא נבעלת בעילות איסור וזהו שאמרה צומו עלי כי הצום בפרישו' ד"א יהי' עלי בשביל שאני אבעל באיסור אבל בשבילכם אל תאכלו ואל תשתו שלשת ימים וכו' שיכפר על מה שאכלתם ולכך נאמר עלי באמצע ולא לבסוף צומו ואל תאכלו וגו' עלי אלא המניעה וסיגוף מאכילה ושתיה הוא בעבורכ' אבל הצום בעינוי ד"א הוא עלי ולכך נאמר צום ונאמר אל תאכלו וכו' וא"ש והבן והנה כבר כתבתי כי משתה יום שביעי כלה בט"ו אדר שני כי הי' מעוברת ואז אף שהזמין לכל העם הנמצאים בשושן והעיקר ישראל לא הלכו ביום שביעי לשמירת קדושת שבת ולכך בקשה אסתר מאחשורוש שינתן יום ט"ו לבני שושן להנקם משונאיהם ולא הי' כן בכל מדינות כי בני שושן זכותם בט"ו באדר שמורה לנצח כי שמרו יום שבת מחללו והי' יום זה להם למגן לגבור על אויבם ולכן ראוי מאוד לדייק שמירה ואזהרה בשבת כי שכרו הרבה מאוד לדורי דורות ולעומת זה המחללים ח"ו ולא שבת בלבד אלא כל שיש בו שביתה הכל נכלל בכללו של שבת הכל קרוי שבתון כנודע וכן נזהרו מרדכי עם אסתר אפילו בעת צרתם ולכך אמרו כאשר בא המן למרדכי לרכוב על סוס וצותה אסתר שכל הספרי' יטמינו עצמן עד שהמן בעצמו הוצרך לספר למרדכי ומה ראתה על ככה אבל הענין כי כבר כתב בעל מנות הלוי כי נראה כי היה שם בשושן הספרים ישראלים כי הגוים לא היתה אסתר עושה להסתירם לבל ירגישו כי היא בעצה עמוקה עם מרדכי וכבר כתב היפ"ע הא בגולה עשו שני י"ט של גליות וא"כ היה ט"ז בניסן שהיה עובדא דמרדכי בי"ט שני של פסח וא"כ איך יספר שהוא מלאכה דאורייתא ובשביל רחיצה י"ל שהיא שבות ואפשר לא גזרו מקדם בימי מרדכי אבל לספר השערות מלאכה דאורייתא וכבר נודע מ"ש האחרונים כי מותר ליהודים להניח לחתוך הצפרנים ע"י נכרי בשבת כי מסייע אין בו ממש וכיון שהוא אינו עושה דבר מותר רק שמניח לעשותו בגופו ולכך אסתר לא רצתה שיעברו היהודים י"ט שני ואם ימאנו לספר לו למרדכי ילשין המן למלך הוא הדבר אשר דברתי ודתי המלך אינם עושים לספר לאיש אשר המלך חפץ ביקרו ולכך צותה להטמין כולם שלא ימצאם המן ובע"כ יצרך הוא לספר והיה מרדכי יוצא ולא נעשה איסור ע"י ישראל ח"ו ומזה תבין טעם למה במשתה שעשתה אסתר הזמינה להמן כפעם בפעם וכבר אמרו חז"ל בו דברים רבים כאשר נבאר אי"ה אבל הענין יובן בשנחקור טעם למה אחר דברים האלה גדל המלך את המן מה ראה על ככה לגדל איש מארץ גר ותושב עמו ואיך לא יקנאו בו שרי פרס ומדי היושבים ראשונה במלכות שיראו הגר שבם יעלה מעלה מעלה אבל הענין מ"ש בקרא עבדים משלו בנו פורק אין מידם כי מ"ש חסד לאומים חטאת צדקות ומע"ט שעושים או"ה בגלות הם חטאת לישראל לעכב הגלות כי בעו"ה כמה מצות טבעיות שהשכל מחייב ששומרי' הנכרי' יותר מישראל ובישראלים בעו"ה אין שומרים כ"כ כמו כבוד אב וגזל ואונאה וכהנה דברים רבים ובאמת אלו אין לומדים מנכרים כלל שום דבר החרשתי כי הי' להם תי' כי מה לנו עם הנכרים אבל בעו"ה מדות רעות לומדים מהם במלבושים מקצצים פיאות ומגלחי' זקנם וכהנה יותר חוקות הנכרים אין דבר נשגב במדה רעה שלא ילמדו מהם כדכתיב ויתערבו בגוים וכו' אבל מדות טובות אינם לומדים מהם וזה החלי המר הגורם לאריכות הגלות בעו"ה ולכך המן כאשר ביקש לומר לאחשורוש כי אין תקנה להכניע לישראל כי אם להשמידם ח"ו כי בלא"ה קרובה ישועתם לבוא וימליכו בראש כל כל עמים אמר ודתיהם שונות מכל עם בשלמא אלו למדו ממעשיהם היה לומר שיאריך זמן פקודתם וישתקעו בגולה אבל אחר שדתיהם שונות מכל עם אם כן אם לא מהר תשמידם יהי' ישועתם קרובה לבא ובעו"ה בגולה אנו לומדים מעשיהם הרעים אבל הטובים לא ולכך ארכה גלותינו וזהו העיקר תרופה לנו כי העכו"ם אין מקבלים שכר על מעשיהם הטובים כלל כדאמרינן ראה ויתר גוים שהתיר להם שבע מצות שאם מקיימין אותם שאין להם שכר כלל וזהו הטובה לקרב הגאולה כי אין להם שכר בעולם אבל אלו אף שכר מקבלים על שמירת המצות יאריך הגלות למאוד ח"ו והנה כי עבדים הם מחויבים במצות ויש להם שכר בעמלם כדאמרינן בגמ' דב"ב דלכך השיאו בבא בן בוטא עצה להורדוס דעבד חייב במצות ע"ש ואם כן קשה למאוד אם הם מושלים על ישראל כי תרופתם קשה כי יש להם שכר במצות ומע"ט וזהו שצווח הקרא עבדים משלו בנו פורק אין מידם כי אם הם מושלים קשה לגאול מידם כי תמיד מה שמקיימים מז' מצות יש להם שכר כי אין הקב"ה מקפח שכר שום אדם ולכך אין לנו ישועה כ"כ וזהו כוונת אחשורוש כי כל כונתו הי' מבלי שיהיה לישראל פקודה וישועה כאשר עשה סעודה במשלם החשבון של ע' שנה לפי טעות חשבונו ולכך מה עשה נתחכם להגביה להמן ויעשהו מלך על כל מדינתו וימשול בכל ישראל הנפוצים בכל מדינת ממשלתו והוא הי' רק מלך מלכים אבל המן היה מושל ומולך ולכך צוה לכרוע ולהשתחות לפניו כתואר מלך וידוע דהמן היה עבד למרדכי והיה עבד גמור ועיין בילקוט וביותר בספר מנות הלוי העתיק שטר מכירה אות באות איך שמכר עצמו לעבד גמור ומוחלט למרדכי והתחייב הוא ובניו לעבוד עבודת עבד וא"כ ברור דהטבילו ומלו מרדכי לשם עבדות דקיימ"ל בפרק החולץ דאין מקיימין עבד שירצה שלא למול ואם התנה שלא למול לחד מ"ד אין מקיימין כלל ולחד מ"ד לא יותר מי"ב חודש ואיך היה מרדכי רשאי לקיימו ובפרט כי בשטר מכירה הנזכר בספר מנות הלוי לא נזכר שהתנה בו ואם כן ברור שלא היה מרדכי מקבלו אם לא שמלו וטבלו לשם עבדות ואם כן חייב במצות ויש שכר בעמלו ולכך גדל אחשורוש אותו שיהיה בכלל עבדים משלו בנו פורק אין מידם כי אין גאולה כ"כ קרובה במשול עבד וראו כמה עמקו מחשבותיו והנה נחלקו חכמים במס' ביצה אי מותר להזמין לנכרי בי"ט שמא ירבה בשבילו או לא חיישי' דבשביל חתיכה אחת בשר מותר למלאות כל הקדירה כמבואר בפוסקים וע"ש ברש"י ותוספ' אבל לעשות סעודה בשביל נכרי לבדו אסור דכתיב לכם ולא לנכרים ואם כן אסתר שלא אכלה ממשתה של אחשורוש כי היתה עדיין בתענית וגם אין מפאת נימוס כמ"ש הראב"ע ויתר מחברים והי' זה ביום ט"ו ניסן לפירש"י שנתלה המן ביום ט"ז ניסן ואם כן איך הזמינה והאכילה לנכרי בי"ט אבל ידוע אף דלכם ולא לנכרי אבל לעבדים כנעני' היה מותר לבשל בי"ט דהם בכלל מצות ואם כי חטאו פרקו עול מ"מ הם בגדר עבדים וחייבים במצות כמ"ש בישראל מומר אע"פ שחטא ישראל הוא וכן בעבד ומותר לעשות מלאכה בעבורו בי"ט ולכך אסתר שהזמינה לאחשורוש לבוא למשתה בט"ו בניסן כדי שלא יקרה איסור מה עשתה זימנה המן גם כן ולו מותר היותו עבד כמ"ש ולשמא ירבה לא חיישינן כמ"ש דנתבשלו יפה אם כן כדי עשתה ולא בא מכשול לחלל י"ט ח"ו כי היא ונערותי' ומשרתי' הכל ישראלים ומקיימי דת יהודית כנודע ולמ"ד שנתלה המן כמ"ש במדרש ועיין יפ"ע ומנות הלוי ומהרש"א בי"ז בניסן ואם כן משתה א' שעשתה אסתר היה בט"ז שהיא י"ט שני של פסח מדויק ביותר בקרא כי במשתה ראשונה של אסתר נאמר אשר עשיתי לו ובמשתה שני' נאמר אשר עשיתי להם כי בראשונה היה בי"ט והכל בשביל המן נעשה ולכך אמרה בלשון צח יבוא המלך והמן אל המשתה אשר עשיתי לו וחשבה על המן במה דסיימה ואם כי הוא אחשורוש הבין שכונתו אליו אבל במשתה שניה שהי' בי"ז שהוא חול אמרה עשיתי להם שמותר לשניהם. ואף על פי כן צאו וראו כמה דקדקו במצות תורה וסופרי' בתכלית צרת' ויגונ' והיא שעמדה להם וה' לא סר מאתם כאמרם ראשונים שמסרו נפשם אתרחיש להו ניסא ובאמת חיוב גדול להשמר בשמירת החגים ומועדי ה' לבל יקר' בהם חילול ויותר יש לדקדק בי"ט שהם ימי דין ובחינה ופקידה במעשי בני אדם וכל המועדים בהם אדם נידון וצריך זרוז ושמירה למאוד בשמירתן ושמחה של מצוה.
<b>ואמרו</b> בגמ' וישב מרדכי אל שער המלך ששב לשקו ותעניתו וכבר דקדקו המפרשים מאין למד הגמ' זה אבל ידוע כי שער המלך היינו לדון דין כדכתיב ועלת' השער' וכהנה רבות במקרא וכן בגמ' יתיב אבבא ודן דיני' וזהו מרדכי יושב בשער כי ישב שם לשפוט בכל עבדי ומשרתי מלך וידוע בגמ' אין דנין בי"ט ומבואר בירושלמי כי מלבד גזירת חכמים שמא יכתוב היה איסור משום דאתי למנוע משמחת י"ט והנה הגמ' ס"ל כמבואר שם דהיה עוסק בהלכות עומר דהוה מעשה דהכרזה וכדומה הכל בי"ו ניסן ויו"ט שני של גליות וקשה איך שב לשער לדין בי"ט ואם כי עדיין לא נגזרה גזירה שמא יכתוב מ"מ הא איכא טעם מונע משמחת י"ט ולזה קאמר מידי טעמא משום מינוע משמחת י"ט הא הוא שב לשקו ותעניתו והתענה בי"ט ההוא וא"כ מה מונע שמחת י"ט שייך בזה ולכך ישב לשער לשפוט בסנהדרין וא"ש ואם כי זה יש לגדור גדר בהעדר חמדת יצורינו משה רבינו ע"ה גם זה עלינו ולא לתקן עצמינו בלבד כי אם לתקן זולתינו ולהשיב רבים מעון כאשר עשה משה בעד פושעי' הפגוע וכן עשו מרדכי ואסתר שכל מגמותם היה לישר הדור ולהשיבם מעון ולעורר בתשובה. והנה אמרו דלכך זימנה אסתר להמן שלא יאמרו ישראל אחות יש לנו בבית המלך ויחזרו בתשובה שלימה וכן אמרו בנימין גרם לשבטים לקרוע דכתיב ויקרעו בגדיהם אף מרדכי קרע בגדיו דכתיב ויקרע מרדכי את בגדיו והקשו מה זו מדה כנגד מדה וגם בנימין מה עשה שהוש' באמתחתו גביע והוא לא ידע ואשם אבל הענין כך מ"ש חייב אינש לבסומי בפורי' עד דלא ידע מה בין ארור המן לברוך מרדכי והדבר תמוה וכבר אמרתי עליו באופני' שונים אבל אופן אחר הצריך לענינו הוא דמבואר בירושלמי ומדרש רב כד מטי למגילה למרדכי ראשון הנזכר במגילה אמר ברוך מרדכי ע"ש זכר צדיק לברכה וכד מטי להמן הראשון הנזכר במגילה אמר ארור המן ע"ש שם רשעים ירקב והי' בין פסוק איש יהודי היה בשושן ושמו מרדכי לפסוק אחר הדברים גדל המלך את המן הענין כל הפרשה כי אסתר אין מגדת עמה ומולדת' ואחשורוש עשה פעולות רבות כמבואר בגמ' ומדרש שקיבץ בתולות רבות והנחה למדינות עשה וכהנה פעולות רבות ועם כל זה אין אסתר מגדת ובאמנה שמרה מאמר מרדכי לבלי הגיד ואמרו במדרש כי תפסה פלך שתיקה אין לך טוב יותר לגוף אלא שתיקה והחיים והמות ביד הלשון וברוב דבריו לא יחדל פשע וכבר אמרו כל פטפוטים אסורים בר מפטפוטי דאורייתא כי אין לך דבר מזיק לגוף ונפש רק הדיבור ולכך אמרו תפסה פלך שתיקה שהיא מזרעו של שאול שדבר מלוכה לא הגיד ומזרעה של רחל ששתקה ולא אמרה רמיות אבי' בלאה וידוע מ"ש נכנס יין יצא סוד כי ברב דברים לא יחדל פשע ולמי שיח ורבות דברים כי אם לאנשי' השותי' במזרקי יין וזהו מאמרם חייב איניש לבסומי וכו' עד דלא ידע להבין מה בין ארור המן לברוך שהוא הסיפור שביניהם שהוא מענין שתיקות אסתר בכל החקירות כי המבסם ומשכר אין מבין זה כי הוא מהמרבה דברים ואין מעצר ברוחו כלל ואם כי זה נכון אבל עיקר הטעם שצוה עלי' מרדכי אשר לא תגיד הוא כי ראה מרדכי כי מדת הדין מתוח בעו"ה על ישראל אם מפני שהשתחוו לצלם ואם מפני שאכלו מסעודות של אחשורוש ואין להם תקנה להכניע קשה ערפם אלא בגזירת מלכם כמ"ש גדול הסרת טבעת מכל נביאים והוא ידע מה שיהיה בגזירת המן כדכתיב ומרדכי ידע את כל אשר נעשה ואמרו מלאך אמר לו וא"כ מסתמא הגיד לו הכל כמו שנאמר את כל אשר נעשה וידע והבין כי זהו יהי' לישראל לתרופה לעולם ובזה הגזירה יעוררו לבבם לתשובה ושבו ורפא להם וזה תכלית תועלתם ובאמת ע"י תשובה לא זו שכפו להמן אף גם לא האריך זמן איזה שנים ושבו לארצם פקד ה' עמו להושיב' לירושלי' כנודע וחשב מרדכי אולי תגיד אסתר לאחשורוש היותה ישראלית לא יעלה בלב המן להסית למלך עשות כליון באומה אהובתו שגלתו וגם המלך לא ישנא אותם ובפרט מטעם שנכתב בזה אי"ה ואם כן איפוא במה יכפר עון בית יעקב אשר חקוק בעט ברזל וצפורן שמיר ולכך צוה אשר לא תגיד ויגולגל גזירת המן וישובו ישראל בתשובה שלמה גם מרדכי נכנע אף כי ידע כל הנעשה כמ"ש אי בשביל לעורר ישראל בתשובה ואי שמא יגרום החטא וכמ"ש שם במדרש כי כבר למדו זו מיעקב אף שהיה לו הבטחה ירא שמא יגרום החטא אמנם דבר זה לא ענה מלבו רק למדו מבנימין ראש שבטו כי ידוע בספר הישר אשר מחובר על ספר בראשית כתב כי יוסף גלה לבנימין טרם שובו לבית אביו כי הוא אחיו באמת וצוה להסתיר מאחיו למען יראה אם ימסרו נפשם על בית רחל ובנימין ראה אחיו דואגים ומצערים וכואבים ממש עד למות בשביל עלילת מציאת הגביע ולא אמר להם דבר ותפס פלך שתיקה והוא ג"כ הטעם כדי שיקבלו עונש בצערם על מכרם בכסף צדיק וטוב להם לצער עד מאוד אפס יהיה להם כפרה ולכך שתק כי אך זה טוב לישראל וזה הוא מאמר חז"ל ברור ואמת בנימין גרם לאחיו לקרוע אף שידע האמת מ"מ שתק וגרם עי"כ הקריעה לאחיו וזהו היה לטובת' אף מרדכי שצוה שלא תגיד וגרם שהוצרך לקרוע בגדיו וזהו הי' בסבת שתיקתו כמו בנימין והיא ג"כ למזבח כפר' כמו בנימין לאחיו והכל בענין חד וטוב וישר וא"כ חזו וראו כמה יש לנו לשמור מרע כמה צרות ויגונות עברו ראש ועשה מרדכי הכל בשביל שיהיה לישראל כפרת עון אף אסתר הצדקת קצה בחייה בשביל ענין ישראל ומסרה נפשה למות ולכך הטוב אמרתי כמ"ש ללמוד ממשה וצדיקים כאלה לבל יחוס אדם על כבודו והונו רק בשביל תקוני ישראל ושלימתם ובעו"ה בדורות הללו כל אחד חושש לעצמו ואין חושש לזולתו ובפרט לתיקון התורה כי תכלית כל תקוני ישראל הוא תורה וזהו עיקר שלימתנו ובו תלוי חיינו ונשמתינו ואין לנו שיור בגולה רק התורה הזאת ובו יהי' מקוה ישראל מושיעו בעת צרה לגאול בו מיד צר וע"ז כל מגמתינו ובעו"ה עכשיו בטל התורה ואין איש שם על לב להרים דגל התורה וכל לומדי תורת ה' ילכו כצאן בלי רועה כי אין משגיח כלל בשל תורה ולא חסו על חייהם כלל כמשל שועל ודגים כי זהו הוא חיי כל ישראל בתורה אוי לנו איך נשמח בפורים וליהודים היתה אורה זו תורה ואין לנו תורה בעו"ה לא זו שנשכח מאתנו תורה בעו"ה יום ביומו והכל נסתעף ממיתת משה כאשר אמרנו בריש הדרוש אף גם שיור התורה אין מקיים ואין משגיח וכל אפין שוין המצפצף כעגור ידמה להמדבר מלב מלא תבונות:
<b>ואמרו</b> בגמרא ובמדרש כיון שהגיע אסתר לבית הצלמים נסתלקה הימנה רה"ק ואמרה אלי אלי למה עזבתני שמא אתה דן שוגג כמזיד ואונס כרצון שמא בשביל שקראתיו כלב חזרה לקרותו ארי והדבר צריך ביאור כי באמת למה נסתלקה שכינה ואם כי שם מקום טומאה והוי כמו כהן בבה"ק אם כן מה זו שתמיה אסתר ואמר' שמא וכו' לא משם הזה רק המקום גורם מקום טומאה וגם י"ל מה שוגג כמזיד הלא אסתר לא היתה שוגגת כלל מעולם ואנה טעתה בדין וכדומה והי' מאתה דבר בהעלם מתחילה ועד סוף ואיך שייך שוגג וגם אונס כרצון כי עכשיו הלא נכנסה להבעל ברצון ואם כי מתחלה היתה אנוסה הלא קודם בית הצלמים שורה עליה רוח הקודש ואם הי' מקדם עולתה בו איך שורה עליה מתחלה וביחוד יש להבין במה שאמרה שמא על שקראתיו כלב וכי יחוס המקום על כבוד אותו רשע לסלק שכינתו הצדקת הלזו אמנם הענין ידוע מ"ש בגמ' כי עיקר חיוב כליון לישראל היה בשביל שהשתחוו לצלם של אותו רשע ואמרו שלא עשו אלא מחמת אונס כי יראו שישרפו באש כמו שקרה באמת לחמ"ו:
<b>ואמרו</b> בגמ' דסנהדרין פ' ארבע מיתות העובד עכו"ם מאהבה ויראה אביי אמר חייב ורבא אמר פטור ופריך הגמרא דתנן כהן משיח אינו חייב בקרבן עד שיהי' שגגת מעשה מה שגגת מעשה לאו דעבד עכו"ם מאהבה ויראה ש"מ דעובד עכו"ם מאהבה ומיראה חייב במזיד ומשני לא דאומר מותר וס"ל אומר מותר שוגג הוא אבל איכא למ"ד במכות ר"פ אלו הגולין דאומר מותר מזיד הוא ובזה יובן כי אסתר נכנסה לאחשורוש לבקש על הצלת עמה ולא על עצמה נכנסה כ"א בשביל ישראל וכאשר הגיעה לבית הצלמים ניעור האיסור וחומר העבירה שהשתחוו לצלם ונעשה קטיגור וערעור וקטרוג ושטנה בישראל כי היה למזכרת עון על דבר חטא ופשע שעשו ישראל ולכך נסתלקה רוח הקודש ואסתר הרגיש' ואמרה שמא אתה דן שוגג כמזיד ר"ל אומר מותר שדינו כמזיד וא"כ איך מצינו בהעלם דבר שגגת מעשה וא"כ העובד מאהבה ויראה חייב אף שהוא מאונס פן יהרג וזה מאמרם אונס כרצון אף שהוא מיראה שיהרג מ"מ חייב מיתה כי אין נ"מ באונס וא"כ יש להם משפט מיתה ח"ו כי לא היה לחוש להם לאונס וזהו לא ס"ל לאסתר דסברה דאין לחייב דאונס רחמנא פטרי' ולכך תמה אסתר וביקשה רחמים והוסיפה לומר שמא על שקראתיו כלב וכו' י"ל כך מה שכבר אמרתי ממש בסגנון זה בדרוש הקודם רק כעת הואיל דצריך להאי ענינא יבואר יותר כי נודע כי מרדכי כי ראה שהמן גובר ולא ראה לכבוש כי אם בתורה וכמ"ש בתרגום שני כי לקח תינוקות מבית רבן ולמד עמם ובכל מקום היה תורה וכן דרשינן ליהודים היתה אורה זו תורה כי התורה היא מגינה והיא כתריס בפני פורענות ולכך בכל צרתם לא זזו מכותלי בה"מ ואפילו בשעה שבא המן למרדכי וחשב מרדכי כי בנפשו הוא הי' לומד הלכות עומר ואמרינן במדרש יכרסמנה חזיר מיער ע' תלוי' בזמן שאין ישראל עוסקים בתורה הוא מיער אבל בזמן שעוסקים בתורה הוא א' במקום ע' והוא מיאור ותנינן כל החיות העולים מים ליבשה מיד מתים חוץ מהכלב דזה חי וזהו מאמר אסתר כי אמרה הלא ישראל עוסקים בתורה וזכותם ראוי להגן שלא ישלוט בהם ידי זר וחזרה ואמרה שמא הואיל שקראתיו כלב וא"כ כלב אף שעולה מים ליבשה חי וא"כ עדיין יש לו שליטה בישראל אף שעסקו בתורה ולכך חזרה לקרותו ארי וזה העול' מים ליבשה מת ואף הוא ימות בים של תורה ואתי שפיר והבן כללו של דבר כמה גדול כחה של תורה לשמה היא מבני פלטרין דמלכא והלא אמרו גדול ת"ת יותר מהצלת נפש כי מרדכי נאמר רצוי לרוב אחיו ולא לכל אחיו שפירשו ממנו סנהדרין וכבר אמרנו טעם ח"ו שמרדכי פירש רגע אחד מהתורה אבל ידוע מ"ש במדרש ומרדכי יצא מלפני המלך שנעשה מלך ומטבע שלו מרדכי מצד אחד ואסתר מצד אחד וידוע דאין מושיבין מלך מסנהדרין ולכך פירשו ממנו סנהדרין אבל טעם הענין למה נעשה מרדכי מלך מה לו לכבוד המדומה הזה עד שפירשו ממנו סנהדרין הלא לבוז יחשב לו נגד כבוד התורה ודביקות בסנהדרין והי' לו ללמוד ממשה מחמד יצורים שלא נכתר בתואר מלוכה לרב ענותנותו והיא היתה לו ליקר אבל הענין ח"ו לומר שרדף אחר כבוד אבל יש להבין במה שכבר התחלנו למה גדל המלך את המן מה ביקש בזה באיש נכר הארץ ועד שאמרו שכל בניו היו מושלים דוכסים ואפרכים בכל מדינות המלך:
<b>אבל</b> בשנבין ג"כ במ"ש בגמר' עד חצי המלכות ולא דבר החוצץ בין המלכות וזהו בהמ"ק ויש להקשות איך ס"ד באחשורוש שלא ידע מלדת אסתר שתבקש בנין בהמ"ק וזה כמה שני' שלא בקשה ממנו ומה תראה על ככה עכשיו להכניס עצמה בסכנה ללכת לחצר המלכות אשר דתו להמית בשביל בנין בהמ"ק אבל מקדם נבין באמרם כי אחשורוש עשה סעודה בראותו כי הפקוד' המיועד לבנין בהמ"ק עבר בחשבונו המדומה ומה ביקש בזה מה איכפת לי' אם יהי' פקידה וכי יהיה זה חסרון במלכותו הלא מלך על קכ"ז מדינות והיה להם מלכים תחת ממשלתו וכן יהיה ביהודים וכמו שהיה באמת אחר כך אף שהיה פקידה כולם היו נכנעים ועבדים לממשלת פרס והיה דמות שושן בבית ה' וביותר יש לתמוה מלך רב כזה השליט בכיפה אין ספק שיש לו תואר ממשלה להכן בחסד ובמשפט כסאו לנהג עמים במישור ולבל יהיה שבט רשע כי זולת זה לא היה כ"כ מקובל בעיני הבריות ואם כן איך אמרו שאחשורוש והמן נמשלו לבעל תל וחריץ שהיה שונא לישראל יותר מהמן עד שאמר הכסף נתון לך ויש להבין מה ראה על ככה עם שלא פשע ועבדים נאמנים היו למלכי פרס ודניאל היה מתגדל בבית כורש ושאר סריסי מלך כולם שועי יהודה ולא נמצא בהם שום רמיה ומרידה לא נשמע בם דופי ויגידו בעמים תפארת חכמתם וכי ה' בקרבם כאשר נודע מדניאל חמ"ו וכורש אביו פקד מי בכל עמו ויעל ואיך יעות משפט ומפרשים רבים התחכמו בזה ולא מצאו חזון וגם יש להבין במה שהתאמץ אחשורוש בהון יקר למרדכי ליתן כתר מלכות בראשו וצוה להמן אל תפל דבר וכו' ואמרו שבאותו שעה היה לו תואר מלך וכל אשר היה מצוה היו מחויבי' לעשות מבלי המרות פיו כמ"ש המחברים ועיין מנות הלוי ומה ביקש בזה הלא הוא שונא לישראל וביחוד אחר כך כאשר אמרה לו אסתר שהיא בת יהודית איך פרחה שנאתו היהפוך כושי עורו וכי בשביל כך יגדל אהבתו לכל העם ומלכים רבים ושלמה לקח בת פרעה ובת מלך עמון וכי בשביל זה ח"ו שאוהב מצרים ועמון ומעשים בכל יום יוכיחו אבל הענין כך כי ידוע מ"ש בגמרא לכמה דיעות נכרי הבא על בת ישראל הולד ישראל אלא שנקרא ממזר ולמ"ד הולד כשר הולד נכרי אבל למ"ד הולד ממזר הרי הוא ישראל רק ממזר ואם כן דריוש היה בן אסתר היה ישראל רק היה ממזר אבל היה נקרא ישראל כי בזה הכל הולך אחר אם והנה כבר נודע כי מלכים קדמונים כך דרכם כסל למו להתחכם בקסמים ועצבים ותרפים לדעת מי ימשול אחריהם ועיין ביוסף בן גוריון ותראה כי רוב מלכות קדמונים עשו כן וכ"כ שארי כותבי זכרונות והנה אחשורוש התחכם לדעת מי ימלוך אחריו ראה בקסמי' והוברי שמים וכלדיים שיהודי ימלוך אחריו וימשול בממשלתו וישב על כסאו ולזה חרה לו עד למות כי לריק יגע ויבוזו אחרים ממשלתו וחשב מתחילה שהגיעה ימי פקידה והם יגרשוהו מכסא מלכותו וכאשר לדעתו הגיע קץ ויכזב שמח ועשה משתה ועם כל זה חשב מזימות כי לבו מלא תוגה שיהודים יירשו כבוד ממשלתו ולכך שנאתם כבוש בלבו וחשב מזימות לכלותם אפס בל יקימו לירש כבוד ממשלתו ולכך כאשר בא המן והלשין עליהם לכלותם נתמלא שמחה כי זה יום שקוה ויפה דימו חז"ל משל לבעל חריץ ותל ולכך אמר הכסף נתון לך וכלה ונחרצה והרצים יצאו דחופים וכבר נודע מפאת גזירת כוכבים אף שזכות וכדומה מעשה מבטל גזירתם מ"מ צריך לחול הדבר במקצת וצריך לחול הדבר בצד מה כמו בכלדיי מצרים שאמרו רעה נגד פניהם שכוכב מורה על הריגה ושפיכות דם והיה במקצת שמלו והטיפו דם ברית קודש כדכתיב היום גלותי וכו' וכן תמיד בגמרא שאמרו גנבא יהיה והיה שתלש פרי וכדומה כולם והיא כחלום כי אין ידיעתם גזירה מוחלטת ולכך כאשר בלילה נדדה שנת המלך וחשב כי הגיע קצו כמבואר במדרש ונתוודע לו שראוי לשלם גמול למרדכי היהודי התחכם ליתן קיום למזל והחזיון שיחול חול מה ולכך צוה ליתן כתר מלכות בראשו ולחלוק לו יקר וכבוד ולא יאצל ממנו דבר כאלו מלך לשעה בכל אופנים כי בזה יתקיים החזיון והקסם שיהודי יירש כתרו וכבודו כי זהו נטל כתרו ומלך בממשלתו ונטל יקרו אם כן יחול גזירת המזל וחזיון וזהו כל ענין אחשורוש וזהו הכל מתחילה אבל כאשר נתוודע לו אח"כ שאסתר יהודית הבין המראה והענין כי בנכרים הכל אחר משפחת אם ויש להם שאר אם והבין שבנו שיהיה לו ממנה יורש עצר הוא יהודי בתואר משפחת אמו והוא יירש אחריו כבודו וכסאו כאשר באמת היה שדריוש ירש כסאו וכתרו וממשלתו ואם כן נח דעתו ובאמנה הגידו לו ואין לו דבר המזיק לו ובזה שמח ונח דעתו למאוד ולכך נהפך לעם ישראל לאוהב כי ראה כי בחנם שנאם והיה רוצה לשפוך דם בחנם וחשב מחשבת תוהו ולכך נתחרט ואמר כתבו על היהודים כטוב בעיניכם וזה נכון וברור ואחר. שהודיע ה' לנו כל זאת נשוב להנ"ל למה הגביה המן וזרעו ולמה אמר דבר שחוצץ והוא כי אמרו שלשה מצות נצטוו ישראל בכניסתן לארץ וזהו סדרן ראשון להעמיד מלך ואחר כך להכרית זרעו של עמלק ואח"כ לבנות בית הבחירה והטעם כי אין כסא שלם עד שיעשה נקמה בעמלק ואם אין כסא שלם אי אפשר לבנות בהמ"ק כי הוא כסא כבוד ה' וזה שער שמים ולכך ראשון הכניע שאול עמלק ואח"כ בנו דוד ושלמה בית לה' וזה יסודות וזה ארמון על תלו וכן היה הדבר בבית שני ובפרט למ"ד קדושה ראשונה בטלה והיה קדושת עזרא קדושה חדשה ולכך היה צריך ראשון להכניע זרעו של עמלק ולקעקע ביצתם ואחר כך לבנות בהמ"ק כמו בראשונה ולכך בימי כורש לא היה נבנה אף שהיה פקידה כי עדיין לא נכרת זרעו של עמלק אבל בימי מרדכי ואסתר שנכרת זרעו של עמלק ונמח' כמעט שמם אז החל לציץ ציץ מטע ישע ולא איחר הדבר שנה שנתיים שנבנה הבית והיה זה סיבת הבית ובנינו ואחשורוש ידע זאת כי תלוי בנין בהמ"ק בהכניע זרעו של עמלק ולהיותו כל מגמתו שבל יעלה ישראל מעלה כאשר כתבתי טעמו כנ"ל ולכך הגביה המן ובניו וגדל ממשלתם כי בזה היה בטוח כ"ז שהם בתואר המעלה שא"א להיות נתרומ' קרן ישראל ובנין הבית כסא ה' ולהיות כי אחשורוש ידע שאסתר שנא' להמן ועמו עמלקים כי לא ימלט שנים רבות שהיתה לו לאשה ובחיקו תשכב שלא ירגיש בה מעניניה ודבריה ותנועתה את אשר לאהוב ואשר לשנוא ולכך כאשר באה אסתר והרגיש שבאה לשאול דבר ירא לנפשו אולי תבקש מפלת והכנעת עמלקים אמר עד חצי המלכות ולא דבר החוצץ היינו להכניע עמלקים כי הוא החוצץ כי בו תלוי בנין בהמ"ק כנ"ל וזהו עד חצי המלכות וכיון לעמלקים וא"ש ולהיות כי אין עמלק נופל אלא ביד מלך כי ראשית גוים עמלק כדרשינן כי תחלה צריך להעמיד מלך ואח"כ להכרית זרעו של עמלק ולכך מרדכי שביקש להכרית זרעו של עמלק יצא מלפני מלך וכו' ודרשינן שנעשה מלך ויצא לו מוניטין בעולם כנ"ל וא"כ לו הכח והרשו' להכרית זרעו של עמלק וכל ענינים הי' לש"ש ותפס מלוכה כדי להכניע זדים ואח"כ יהיה קיום לבנין בהמ"ק ואין כאן תמוה כנ"ל כי כונתו היה לש"ש ומזה יובן פי' הפסוק מ"ש והיה לה' לשם לאות עולם לא יכרת היינו פורים ומקרא מגילה כי מקדם כתיב תחת הנעצוץ כו' יעלה הדס ודרשו על מרדכי ואסתר והיה לה' לשם כי כל זמן שזרעו של עמלק קיים אין השם מלא ולכך כשנמחה בפורים העמלקים נשלם שמו זהו והיה לה' לשם כי נשלם שמו יתעלה לנצח:
<b>ובזה</b> יובן מה שקשה למאד כי אחרי מפלת המן לא נזכר בדברי אחשורוש עד חצי המלכות וקשה בממ"נ אם גם אז הקפיד על בנין בהמ"ק למה לא אמר עד חצי המלכות ואי לא הקפיד למה לא ביקשה אסתר על בנין בהמ"ק שהוא שלימות כל אומתינו וראו מה עשה נחמי' בן חכלי' אבל לפי הנ"ל ניחא כי כל כונתו מבלי להכרית עמלקים ובאשר שכבר נפל שדוד ונכרתו תו לא אמר עד חצי המלכות ואסתר ג"כ לא נצטרכה לבקש ע"ז כי הבינו בעצמם שיהי' ובגין דא לא אמר יתר עד חצי וכו' וא"ש ודו"ק:
<b>והנה</b> ברבה למגילה דרשו על הפסוק הנאמר והי' לה' לשם לאות עולם זה הנס שלא נעשה בעולם כמותו ויש לך נס כזה שעשה וכו' והדבר תמוה איך רמוז זה בקרא והי' לה' לשם אם נעשה כמוהו או לא והעיקר תמוה וכי לא היה קריעת ים סוף וכיבוש ל"א מלכים והכנעת סנחריב נס מפורסם יותר אדרבה בזה הרבה טענו כמ"ש היפ"ע שאין בו חוץ לטבע כלל כי כך טבע שאין חזק בכל ארץ כאשה ואסתר בחכמתה הטהו ברב לקחה אבל הענין כך כי כ"ז שה' בקרבנו אין מעצר לנו ניסים ונפלאות כי ה' משדד מערכות משפיל גאים עוקר הרים בגאותו ואין פלא אם יפוצו אויביו וינוסו משנאיו כעשן תכלה ועם ה' יכרתו הלא ה' בקרבנו אמנם אם אין ה' בקרבנו בזו נפלנו ונמסרנו לטבע ומשטרי השמים והרי אנו למקרי הזמן להיותם עתידים לפגעים וצרות רבות ורעות כי כוכבי שמים לוחמים בנו כנודע כמ"ש כמה פעמים כי כל המזלות מנגדים אותנו וזהו אמרם אין מזל לישראל כי מזלות הם מנגדים בנו ולכך מעת אשר הודחנו ונמסרנו תחת משטרי השמי' וכוכביהם דלנו עד מאוד רק הבטחת ה' אף גם זאת וכו' ברב רחמיו משגיח מחרכים לבלי תת אותנו לכלות מע"פ אדמה אך זה לכלות אותנו אבל להרוג את שונאינו וה' אין אתנו זהו פלאי זמן ודי להפקיע עצמינו אבל מאין יבאו שנהי' אנחנו הורגים באויבינו וה' סר מאתנו ואין ה' בקרבנו ולכך אמר הנביא ה' בחשך אור לי היינו כשאין משרה בנו שכינתו ומ"מ ליהודים היתה אורה לעשות נקמה בגוים זהו נפלא שבניסים וכך אמר שבשפלנו זכר לנו כל"ח וזהו מרב חסדיו וטובו לבית ישראל ובזה יובנו דברי מדרש הנ"ל שהפליג בנס זה יותר מכל ניסים כי כל ניסים נעשו ברוממות ישראל וה' בקרבם כמו קי"ס וכדומה וזהו אין לתמוה כ"כ היפלא מה' השוכן בקרב העם דבר אבל נס אסתר הי' כשהיו ישראל בגולה וה' אין בם כדכתיב ושמתי כסאי בעילם כי השכינה גלה כביכול ומשפיע רק לשר ומ"מ יעשה נס כזה לא לקיים אומתינו כי כך הבטח' אבל לנקום בשונאי ה' וכביכול הוא אסור בזיקים כדדרשינן זהו מפלאי פלאות ולכך אמר שלא נעשה נס כזה ולכך חנוכה היה ג"כ כשבהמ"ק בנוי וישראלים כהני ה' שוכנים בקרבם ובזו יש להבין כי אסתר שם העצם הי' הדס' ואסתר רק שם תואר כמבואר בגמרא וא"כ קשה למה נקראת המגילה ע"ש אסתר ולא על שם הדס' שהוא שם ישראלית ושם עצם אבל לפי הנ"ל ניחא דזה מורה על תוקף הנס דידוע מ"ש אסתר מלשון ואנכי הסתר אסתיר והיינו שהיה השכינה בהסתרת פנים מאתנו היינו בגולה במלכות פרס החי' השני' שראה דניאל ולכך נאמר אסתר שמורה שהי' בהסתרת פנים ולא האיר ה' פניו אלינו כאשר האריך בזה האר"י ז"ל ומ"מ נעשה לנו נס כזה וזהו מתוקף הנס ומלת שם אסתר מגדיל הנס וזהו כוונת המדרש שם עולם אתן להם ודרשינן שנקרא מגילת אסתר וקשה למה אסתר ולא הדס' ולזה אמר לאות עולם לא יכרת שלא נעשה נס כמוהו והיינו הואיל שהשכינה היה בהסתר פנים וזה נלמוד משם אסתר ושם מורה על עוצם הנס ולכך שם עולם אתן להקרא אסתר כי מורה על עוצם הנס והבן ודוק ולכן אחיי ובני כל הענין תלוי אם ה' בקרבנו לא נירא ולא נפחד מאויב פנימי וחיצון ואם ה' סר מקרבנו אז רבים אויבים קמים עלינו ככסלא לאוגי' בעו"ה וליתן מקום שישכון ה' בקרבנו הוא ראשון בהחזקת התור' כאמרם אין להקב"ה בעולמו אלא ד' אמות של הלכ' וגם להסיר אלהי נכר מקרבנו הוא גאוה וכעס ועבירות שזהו הכל אלהי נכר ומרחיק שכינת ה' מקרבנו ושבין מה שאסתר לא בקש' מאחשורוש תיכף שאלתה עד שאמר' יבוא המלך אל המשת' בראותה כי נשא' חן בעיניו:
<b>וגם</b> י"ל במ"ש ויבהילו להביא את המן ודרשינן שהביאו בבהלה ופי' שלא הי' לו זמן להסיר הבגדים הצואים מהליכתו לפני מרדכי כנודע ומה נ"מ בזה אה ילבש בגדים אחרים או לא ומה טיבו של זה להנס אבל יובן במ"ש כי יותר שהארת שכינ' יש וה' בקרבנו יותר נקל להנס כי הוא המפליא לעשות ויותר מיעוט השכינ' יותר יתמעט וקשה מציאות הנס וכבר אמרו כיון שהגיע לבית הצלמים נסתלק' שכינ' כי בית אחשורוש הי' מלא צלמי אנדרטי ע"ז וסר צלם ה' מזה כאשר מצינו במשה כצאתי העיר אפרוש כפי כי לא רצה להתפלל לה' בעיר אשר מלאה גילולים אמנם אסתר להיות כי צריכ' לכנוס לבית אחשורוש התפלל' אלי אלי וכו' למה עזבתני וכביכול ה' שוכן בתוך טומאתה להצלת אסתר ולכך חשבה אסתר איך אבקש שם מן אחשורוש על הצלת ישראל שהוא נס גדול ולזה צריך הארת שכינ' ורה"ק ואיך יהי' זה במקום צלמים ע"ז ולא סמכ' ע"ז שבמקום טומא' כזה ישכון אור ה' לעשות נס ולכך התחכמ' שיבוא המלך לביתה אשר פנוי מעכו"ם ואיך יבוא המלך לביתה ולכך אמרה שיבוא אל המשתה ויבא בחדרה ושם אין מה מעכו"ם הללו ויחול כבוד ה' שם ונקל ביותר לעשות נס והי' מחניך קדוש כתיב אמנם בסעודה ראשונה תוחלתה נכזבה כי ידוע כי לכך לא כרע מרדכי להמן כי הי' לובש מעכו"ם על בגדיו נגד לבו וא"כ עדיין תועבה בביתה ולכך באותו פעם לא אמרה שאלתה ובפעם שנית שהלך המן לקרוא לפני מרדכי ככה יעשה לאיש וכו' ודאי לא היה לבוש עכו"ם על לבו כי איך ילך כעבד לפני יהודי וע"ז יהי' על לבו ומסתמא לא הי' אז העכו"ם על בגדיו והם הבהילו להביאו טרם יחלף שמלותיו וזהו שאמרו שהיו מביאים בבהל' מבלי תת זמן להחליף בגדיו ואז הי' ביתה נקי מעכו"ם ואז סמכה כי ה' בקרבה ולכך סמכה בה' ובקשה מאחשורוש על עמה כראוי. כללו של דבר כמה עלינו לשמור מטינופות של עבירה והכל בגדר עכו"ם כי כל העושה עבירה עובד לס"א זה מקצת וזה הרבה ותיכף סר צלם אלהים מעליו ובכל עבירה נעשה רושם ולעומת זה בכל מצוה ומד' טוב' תיכף שרי' שכינ' אצלינו ואם כי אינו מורגש הלא אמר החכם הפעולות מורים על ההרגש ובמה יובחן שיש לאדם נפש שכלית מפאת פעולות שאנו רואים אדם חושב וממציא תחבולות לחדש חדושים לבקרים פעולות נוראות וזה לאות כי יש בקרבו נפש כל חמדה ושכליות וכן הדבר אף כי אין מורגש כי שכינת ה' בקרבנו אבל מושג מפעולת כי נחנו בגולה כשה בין זאבים לא נשאר לנו כמעט רשומי חכמה וכל אחד בלבו ישים ארבו לחבירו ובכל זה ת"ל לא עלתה בידם להפר תורת ה' ואדרבה בכל יום מוסיפין אומץ בתורת ה' ובני נכר בכל יום מהללי' תורת ישראל והלא זה מפעלות אלהים ואמרו לאלהים מה נורא מעשיך ברב עוזך יכחשו לך אויביך ולכן ראו נא להתחכם בעשיות מצות ה' ותורה אשר הנחיל לנו משה עבדו ועיקר בק"ש ותפלה ומבואר במדרש הובא במנות הלוי ובבקר אמור למלך תלהו עליו בבקר בזמן ק"ש של שחרית והיינו בית עשו לקש כשישראל קורין ק"ש בכוונה עשו נעש' לקש ולכך אמר שיבטלו מק"ש וגם אם יקרא ק"ש בעונתו ויסמוך גאולה לתפלה כראוי כוותיקין אינו ניזוק כל היום ויהי' תוחלתו לשוא ולכך אמר שיתלהו בעת ק"ש לבטלו שלא יבא לסמיכת גאולה לתפלה ולכך השכים המן לבא בלילה לחצר המלך כדי שיהי' נתלה עם דמדומי חמה ובאמת מה רב טוב הקורא ק"ש ותפלה ותפילין בכוונה וביחוד שלובש תפילין כראוי עשויים כראוי ולובשים כראוי ושם ה' נקרא עליך וכ"י צווחת שימני כחותם על לבך וכחותם על זרועך והם תפילין של יד וראש כי של יד מורי' על כל מעשה שיהיו המעשים נרצים לה' עשה טוב וסור מרע וזהו כחותם על זרועך אבל תפילין של ראש מורה על כלי מחשבה שיהי' מחשבותינו שלם עם ה' ולא יבוא ח"ו מחשבה זרה ולב חורש בקרבנו והוא מיוחס ללב המור' על נפש שכלי ומקור המחשבה ורעיון וזהו חותם על לבנו הוא תפילין בראש וכאשר דברי' אלה אצלינו כחותם לאות ולטוטפות ולזכרון לעבוד ה' במעשה ובמחשבה כן נחנו קשורים ודבקים בה' לעומת קשורים ודבקים בפעולתו ומחשבתו כבקשת הכ"י לקב"ה שימני כחותם על לבך וחותם על זרועך וזה הוא מאמר' ז"ל הקב"ה מניח תפילין ובנוי על פסוק זה כחותם על לב וזרוע ונאמר בם אהבת ישראל להקב"ה וקב"ה להם ויפו רז"ל המליצה והיא אמורה בשיר השירים ולחנם יצחקו עלינו העכו"ם יסכר פי דובר נבלה אשרי העם שככה לו והנה כללו כי יש כאן שני חותמות חותם זרוע חותם מעשה וכל זה בפועל ולא רק בגשם והכל חומרי כי הכל הי' מעפר וחומר ולכך נקרא זה חותם טיט אבל חותם שבלב הוא מחשבה והוא בנפש הלב והוא דם כי דם משכן הנפש וקיבוץ הדם בלב ולכך בלב משכן נפש ולכך אמרו כחותם על לבך וזהו הוא חותם של דם ובזו יבין מ"ש במדרש ובפיוט סדר סליחות כי כאשר אמר אליהו ז"ל שנגזרה גזירה על ישראל בימי המן שאלהו אם בחותם טיט או דם וכוונו לזה כי ישראל מעלו באכילת סעודתו של אחשורוש וגם השתחוו לצלם והכל היה בפועל בגשם וחומר אבל זה הי' ספק אם חס ושלום עבדו בלבם עכו"ם ותפוש ישראל בלבם היה עונשם חמור אבל אם לא היה בלב רק לפנים אף הגזירה יהי' לפנים כמאמר רשב"י הם עשו לפנים וכו' וזהו הוא השאלה אם החות' הוא מחות' זרוע שהוא בטיט או שפשעו בלב וכפרו בה' וא"כ חותם מלב והוא חותם דם וזהו ברור והבטיח אליהו שהוא רק בטיט כי לבבם הי' שלם עם ה' ולכך הי' תקוה לאחריתם:
<b>וזה</b> שאמרו גדול הסרת טבעת יותר ממ"ח נביאי' ואמרו הסרת טבעת ולא אמרו גזירת מלך ובחרו דוקא בטבעת ובאמת כפשוטה יובן במה שאמרו במדרש ויסר המלך את טבעתו וכו' אחשורוש שונא לישראל יותר מהמן הנהוג שבעולם הלוקח נותן ערבון למוכר וכאן המוכר נותן ערבון ללוקח ולהבין הדברים הוא כך דכפל הדברים ויסר המלך אח טבעתו ויתנה להמן הל"ל בקיצור ויתן המלך טבעתו להמן אבל הענין כך כי ידע המן כי אחשורוש הפכפך ומחר ישנה מלתו ויתן דת אחר וידוע כי דת המלך שלא נחתם בטבעת המלך אין לו תוקף כלל כמבואר במגילה ולכך למען יהי' המן בטוח שלא ישנה דתו נתן בידו הטבעת שיחזיקו בידו ולא שיחתום בו רק זה הדת לבד כ"א יחזיקו בידו להלן וא"כ א"א לשנות שום דת כי אין כאן טבעת וזהו ויסר המלך טבעתו כי סרה מעליו וזהו כוונת המדרש שנתן לו ערבון שלא יוכל לשנות ודברי מדרש מתוקים ולכך במפלת המן כתיב טבעת אשר העביר מהמן נתן למרדכי הרי שהי' טבעת בידו עד שנפלו בני עולה וזהו החרד' שחרד לבם של ישראל כי מתחלה חשבו מלך ישנה דתו ויכמרו רחמיו אבל בשמעם כי מסר טבעת להמן וא"א לשנות בלתי הסכמתו חרדו ועשו תשובה וא"ש דברים הנ"ל גדול הסרת טבעת וכו' וזהו פשוט אבל יובן ג"כ כי ידוע מ"ש במדרש כל המלך סתם הנאמר במגילה מרמז על הקב"ה ואנו היו קשורים חותם על זרועו וחותם על לבו כנ"ל ואז לרב חטאינו הסיר הקב"ה חותם על זרועו כנ"ל ומסרו למקטריגים ואין לנו שיור רק חותם על לבו וזהו ויסר המלך את טבעתו היינו חותם על זרועו וכדכתיב על כפים חקותיך וזהו היה צרה גדולה לישראל וזהו שהיה מעורר בתשובה שלימה אבל חותם על לב שהוא תפילין בראש נשאר ולכך נאמר ליהודים היתה אורה ויקר זו תפילין ולכן מאוד חיוב עלינו להשגיח בתפילין ולכוין לבבינו שלם לה' בכל יכלתינו והעיקר כי לבבינו ההוטבע לתאות וחמדת הבלי עולם להכניע לעבודת ה' כי בעו"ה לחמדת הבלי עולם הלב נוטה וכמאמר המד' הרשעים ברשות לבם כדכתיב ויאמר המן בלבו היינו שנטה אחר תאות לבו אבל הצדיקים לבם ברשותם שכובשים לתאות יצר אבל העיקר מה ששומע לתאות הלב הוא שמירת שני בריתות שהם כנגד שני חותמות הנ"ל ולכך אחז"ל יין צריך שני חותמות דהיינו ברית לשון ובו נכלל איסור אכילות וברית המעור ובו נכלל ברית קודש לבל יטמא ח"ו בבת נכר כי אז נמשך ערלתו ותו אינו בגדר ישראל ח"ו והם שני חותמות הנ"ל ג"כ כי חותם הלב הוא כנגד ברית המעור כדכתי' ומלתם את ערלת לבבכם וחותם הפה הוא הזרוע ויין הוא כי הוא חותם לפה לאכילות אסורות וגם לברית המעור כמ"ש גזרו על יינם משום בנותיהם ולכך צריך שני חותמות להבחין ולהבדיל לבל ישקץ ח"ו נפשו בהם והנה ביותר צריך שמירת ברית קודש כי אות היא בין ישראל לאבינו שבשמים והוא הגורם שהקב"ה חושב מחשבות לבל ידח כל נדח למען בריתו אשר חתם בבשרינו וזהו היה תפלת משה רבינו ע"ה אשר נאמר ויחל משה וכו' למה יחרה אפך בעמך אשר הוצאת מארץ מצרים בכח גדול וביד חזקה וי"ל מה זה המליצה בשביל ישראל שהוציאם ד' בכח גדול ואדרבה הי' להם לשום על לב טובת הבורא ביותר ומבלי למרוד בו אבל הענין הוא כך במ"ש משה להקב"ה והן לא יאמינו לי ויאמר ה' מזה בידך ויאמר מטה ויאמר השליכהו ארצה ויהי לנחש ויאמר אחוז בזנבו ויהי למטה בכפו ולהבין ענין מה שנוגעת לתוכחת מוסר כי בעצם הדברים עמוקים למאוד הם כך כי באמת ישראל במצרים נטו אחרי דעות כוזבות דעת הקסמי' וחרטומי' ודעת פלסופים המכחישי' נבואה והשגחת השם כמאמר פרעה מי ה' אשר אשמע בקולו כי חשבו הכל תחת המזל וה' לרב נשגב מעלתו אינו משגיח רק מסר העולם כפי מהלכי כוכבים ובזו נטו אחרי הקוסמים ומעונני' אשר יקטירו למלאכת השמים עושים טלמסאות להוריד השפע כנודע בכל חכמי נגירמאניות טובם ומעשיהם ובזו נטו רובי ישראל ולכך אמרו ולא יכלו לענות למשה מפני קוצר רוח שהיו אדוקי' בעכו"ם והיינו קוצר רוח הקודש כאשר האריכו בזה כל המחברים ולכך צעק משה כי לא יאמינו כי ידע טבעם ואם כי נאמר כי קב"ה ישנה דעתם זה לא עלה ברוח משה שהקב"ה ישנה הבחירה כי זה הוחק בטבע הבריאה מבלי לשנות הבחירה כי זולת זה אף תפר משפט ויראה ויהיה כצדיק כרשע אבל הקב"ה לרב טובו וחסדו לבית ישראל הודיע דרכיו למשה כי היו בישראל שני מעלות והוא כי לא משורש צפע נחש שרשם אשר נאמר עליהם שהם עלולים לרע ומוכשרים לקבל טומאה ח"ו וא"כ טבע מזגם ואיכות גופם מוליד רע א"כ אם ישנה הקב"ה לטוב צריך ממש בריאה חדשה ושינוי טבע למאוד זהו אין עושה הקב"ה לשדד הבחירה אבל הם בתכלית ושרשם ממקום קדוש אבותינו הקדושים וטבעם ומזגם מרחם תמים קודש לה' רק אח"כ נשתקעו בכור הטומאה בזה ימינו פתוחה לשבים לשנות הבחירה וליתן להם לב טהור שיאמינו בה' בע"כ נגד בחירתם זה הוא מעלה אחד ושני' שעדיין חותמא דמלכא קדישא עליהם כי הם נימולים ועדיין לא עברו להסיר בשר קודש וא"כ עדיין עלולים לטוב וראוים לנס וה' חפץ ביקרם לשנות טבעם לשוב בדרך ניסים ומופת ה' וזהו שאמר הקב"ה למשה שישליך מטהו ארצה ויהי' לנחש רמזו על ישראל שהוא חוטר אמונה ומטה קודש זרע אברהם יצחק יעקב ולא נולדו מבטן לצפע נחש רק הי' מטה ושבטי ישורון שבטי יה רק אח"כ נעשו נחש במצרים וחמת תניני' וילכו אחר נחשים וקוסמים ויירא משה ואמר אם כן הם בעו"ה נשקעות בטומאה ומי ירפא להם כמ"ש כי חשב הקב"ה לא ישנה הבחירה והשיב לו השם שיאחז בזנבו הורה כי בשוליהם הם חתומים באות ברית קודש ולכך יש תקוה אשר ישובו ויהיו למטה קודש ויהי' למטה בכפו וכן היה שרחם ה' והפך הבחירה ששבו לשמוע בקול משה ובזה תבין מ"ש כי בחוזק יד ובכח גדול וכו' דלכאורה קשה מה חוזק יד וכח גדול צריך לאדון כל ארץ המחדש בכל יום מעשה בראשית וכי ח"ו יכבד עליו דבר לעשותו או ילאה בשום דבר אבל כל מה שהקב"ה עושה חוץ לגדר ונימוס שקבע בבריא' קשה עליו למאוד כי ברוך שמו אל משפט ושומר צדק ואמת וא"כ כך הוטבע וכך שורת הדין מבלי לשנות הבחירה וע"ז יצר האדם בחכמה להיות לפני אדם שני דרכים ולא יכריחנו לשום דרך מרע ועד טוב ועל זה נכרת ברית שכר ועונש ובזה למען חסדו שינה הבחירה כנ"ל וזהו יד חזקה וכח גדול אצל הקב"ה ששינה מדתו והשתיק פמליא של מעלה כמבואר במדרש שקטרגו בים ואמרו אלו עובדי עכו"ם ואלו עובדי עכו"ם והשיב להם הקב"ה שהם בני אבות כמ"ש כי שרשם מטה קודש ונהפכו לנחש כנ"ל והנה כבר כתב הרמב"ם במאמר תחיית המתים ושאר מחברים כי הנס לא יתמיד ולא יתקיים לנצח כי אלו קיים לנצח לא היה בגדר הנס רק בגדר בריאת עולם חדש וא"כ זה ששינה הקב"ה בחירה של ישראל היה בדרך ניסי וזה הוא לא יתמיד ואחר כך ישובו למנהגם מה שהורגלו במצרים תמיד בעו"ה לילך אחר הבל ותשוב המטה להיות נחש כבראשונה וזהו טענת משה כי הקב"ה מאוד חרה לו על ישראל בעשיי' העגל ויאמר סרו מהר מן הדרך כו' וטען משה למה יחרה אפך בם הלא הוצאתם ממצרים בכח גדול וביד חזקה והיינו כמ"ש שעשית להם נס לשנות הבחירה וזהו כח גדול והנס לא יתמיד ופשיט' דישובו למנהגם ודרכם כסל למו מה שהוטבע בם זה כמה מאות שנה ויהיה לנחש וא"כ אין כ"כ חימה עליהם ולכך שוב מחרון אפך וכו' ומה נעמו ומתקו דברי מליץ יושר כזה מי יעמוד לנו בפרץ כמשה עלינו ראוי לבכות על העדרו ובכל יום מורגש העדרו וחסרונו והנה העיקר אשר אמרנו כי שרשנו טוב רק אשר מורגלי' מעמי' ע"פ אדמה לילך אחרי הבל אבל בעוד בנו חותם ברית קודש בקל להושיע כי ה' ימינו פשוטה לסייע בתשובה וכן היה בימי המן אף שפקו פליליה וסרו מאחרי ה' מ"מ ריחם ה' והושיעם בתשובה והנה אמרו ויגידו למרדכי דברי אסתר והתך להיכן הלך מכאן שאין משיבין על הקלקלה והקשה המהרש"א איך אמרו שלוחים אחרי' וגם מתחלה היה אחד התך ולמה שלח' אח"כ שני שלוחים דכתיב ויגידו והניחו בקושיא אבל נרא' כי התו' בסנהדרין דף ע"ד ע"ב ד"ה והא אסתר וכו' הקשו בסוף למה אמרה אסתר כאשר אבדתי וכו' שתהא אסורה עוד למרדכי למה לא גירשה מרדכי לאסתר ותהי' מותרת לחזור לו ותירצו דחשש אולי יתוודע למלך והקשה מהרש"א דלמה לא הקשה ביותר דה"ל לגרשה כדי להמלט מאיסור כי עכשיו נבעל' ברצון ויש איסור א"א ונראה ליישבו דבלאו הכי קשה מה ירא הלא הן שני שלוחים שאמרו למרדכי כל דברי אסתר והם באים בסודם הם יכולים לחתום הגט ואין קיום הגט אלא בחותמיו ומה צריך עוד אבל כבר נודע הכלל הואיל ונאמר במגילה מרדכי בן יאיר בן שמעי בן קיש והוצרך לומר ימיני ש"מ שהיו בשושן עוד אנשים אחרים ששמם כך והוצרך הכתוב ליתן סימן יהודי וימיני כמאמרם אמו מיהודה כי זולת זה לא הי' מספיק שהיו אחרים ג"כ ששמותם כך כאשר הבאתי כמה פעמים בדרשות הקודמי' ואנן קיי"ל שני יב"ש הדרים בעיר אחת אין מגרשין אלא זה בפני זה וא"כ אלו מרדכי היה רוצה לגרשה היה צריך לכנוס ולאסוף כל אנשים הנמצאים בשושן ששמם כשם מרדכי כי זהו שאמו מיהודה אין סימן בגט כנודע וא"כ שפיר י"ל שיתוודע הדבר כמ"ש התוס' כי הוא פומבי ביותר ואך זהו מדרבנן אבל מה"ת ודאי דהוי גט ולכך איסור א"א לא עבדה אסתר כי י"ל דגירשה באמת ע"י שלוחים ההמה הן הן שלוחין והן הן עדיו רק מ"מ למרדכי היה אסור כיון דמדרבנן ליכא גט כמ"ש תו לא נשאה ולכך אמרה אבדתי ממך ולכך הקשה תוס' דה"ל לגרשה באמת המועיל אף מדרבנן ולקבץ כל יב"ש ולזה תירץ שמא יוודע למלך ובזה יובנו דשלחה שני שלוחים כי היא בקשה לשלח לה גט ע"י כדי שאם תכנס אחר כך שלא יהי' איסור א"א ולכך שלחה שני שלוחים כי שליח להולכה צריך להוחזק בעדים וגם צריך ע"ח והרי הן שלוחים ועדים ובזה אפשר לומר כי לכך לא ה' התך בכלל השלוחים כי התך דימה בנפשו שהוא קלקלה שאם יסכים שלא תלך אסתר לאחשורוש איה איפוא הצלת ישראל ולהיפך אם יסכים איסור א"א קשה עליו להתיר אולי ריוח והצל' יעמוד ממקום אחר רק כל התרופ' הי' בגט כמ"ש והנה ר"ע ס"ל דאין קדושין תופסין בחייבי לאוין וא"כ מבואר בגמ' בפרק הערל ולמ"ד קהל גרים איקרי קהל אין הסריס בגדר בתורת גיטין וקדושין כי אסור באיסור לאו ליקח ולקדש אשה ישראלית וה"ל כחייבי כריתות וידוע כי רב ס"ל והי' בניך סריסים בהיכל מלך שהוא דניאל חמ"ו סריסי' ממש כי נ"נ הניח לסרסם כדי שיהי' להם כח בהיכל המלך לשרת באמונה כנודע וכתיב גלל כן התך שהוא דניאל אחד מסריסי המלך וא"כ לא הי' יכול להיות לשליחות ולחתימת הגט דבעינן כמ"ש התו' והוא לאו בר שליחות בזה דאין בתורת גיטין וקדושין ולכך לא הלך התך כי אם שנים אחרים כמה גדולים מעשה צדיקים ומה עמקו מחשבתם ברוך שבחר בם ויובן ג"כ מ"ש במדרש כי כאשר קרב למרדכי להרכיב אותו בסוס המלך הוי מרדכי עוסק בפ' עומר א"ל מאין בא זה א"ל לא מחיטים רק משעורים א"ל אתי הך ודחי' עשרת אלפים ככרי כסף דידי וי"ל למה עסק אז במנחת עומר ואם כי הי' ט"ז בניסן מקמ"ל המדרש בזה ומה נ"מ אי מחיטים או משעורים ומנא ידע להמן שזה דחה עשרת אלפי' דלמא דברים אחרים אבל יובן כי באמת צריך טעם למה נעשה נס כזה ע"י אשה ואין זה כבודם של ישראל והא דבורה אמרה כי ביד אשה ימכור ה' סיסרא ומאנה להלוך עם ברק אבל כבר אמרנו כי בעו"ה ישראלים היו נשואים בנות עמים אבל אמרו במצרים בזכות נשים צדקניות נגאלו כי הי' מעיין חתום גן נעול אחותי כלה ומצרים חשבו שכולם זנו אחרי בעליהן כאמרם אם בגופן שלטו מכ"ש בנשותיהם ומצרים שטופים בזימה וחביבה עליהם בהמתן של ישראל ומכ"ש נשותיהן ומ"מ שמרו הנשים את משמרת ה' והקב"ה מעיד עליהם זכו חולקם ולכך הם שסייעו לגאול והן בימי המן בגלות שהיו ישראלים בתכלית הבוז ופירוד נתונים בגוים לשבי ולבזה והיו ארצות ההמה שטופים בזימה למאוד כנודע מ"מ הנשים היו צדקניות ולא הי' בהם שכולה ולא עלה עזרא מבבל עד שעשאה כסלת נקיים והיו מיוחסי' זרע אמת ולכך נעשה הנס ע"י אשה כי בזכותם נעשה כזה כי הם לא זנו אחרי אחרים אבל המן וצרי ישראל לא חשבו כזאת כי חשבו כמו מצרים אם בגופם שלטו ועם מפוזר ומפורד איך ימלטו מזנות וידע אלהים של אלו שונא זימה ולכך חשב כי יהיו ידיו גוברות כי ראה ה' בם ערות דבר ושב מאחריהם וזהו מאמרו עם מפוזר בין העמים והם מעורבים בין עמים ואינם יושבים לבדם וא"כ א"א לשמור מינם אלהיהם סר ממנם כמבואר במדרש שאמר לאחשורוש כי אין ה' עוד בקרבם וצורם מכרם וה' הסגירם וכבר כתבו המחברים כי המן ידע כי אסתר נבעלת למרדכי רק לא רצה לאמרו למלך כי חשב המלך יאמר שתמיד מערער על נשיו כמו שעשה לושתי ויעורר שנאה ישנה אבל בלבו הי' זה לזנות שמנאף עם אשת מלך כי לא ידע שהיה אשתו באמת והוא רק אנוסת המלך והנה ידוע הטעם למה מקריבין למחרת הפסח מנחת עומר הוא מהך טעמא כי בצאת ישראל ממצרים נחשדו כל הנשים לזונות עם מצרים כהנ"ל אם בגופם שלטו ולכך הקריבו מנחת סוטה מנחת קנאות הבא מן שעורים ובצאתם ממצרים הוסיפו לשתות מי מרה הם מים מאררים ולכך ויורהו ה' עץ וישלך לתוך המים דדרשינן שכתב עליו השם והוא שם שנמחק בתוך המים וימתקו המים והי' לתרופה ונקתה ונזרע זרע כי היו קדושים וטהורים ושמרו ברית ה' ולכך בפסח מנחת עומר מנחת קנאות כסוטה שלא חטאו ואם יחטאו והיו לאלה בקרב הארץ ח"ו ולכן המן שהי' כל מגמתו שנשים מלאה זימה ועי"כ חשב שה' סר מאתם כי הוא שונא זימה ולולי כן ידע שה' ילחם להם וכבא אל מרדכי אמר לו מנחת עומר א"ל משעורי' שהוא מנחת סוטה מנחת קנאות כאמרם שלכך שעורים היא עשתה מעשה בהמה אף מנחתה מעשה בהמה וכשמעו המן אמר זה דחה עשרת אלפים ככר כסף דידי לשוא שמרתי אמרתי בידיה' זימה ועכשיו אני רואה כי בעומר נבדקו הנשים ואף בימי מרדכי ואסתר קרבו בבהמ"ק כי מזמן כורש הראשון כבר קרבו כמ"ש מקריבין אע"פ שאין בית כי מימי כורש הראשון התחילו להקריב אף שלא נגמר בנינו וטעו האומרים שלא היו מקריבין אז כי בבית היו קרבנות קריבין כמבואר במשנה ועיין עזרא א"כ לשוא שמרתי ותוחלתי נכזבה אך הוסיף ביותר כי מבואר במדרש לפי גירסא ישנה דאמר המן שרצונו ליתן בעד כל איש ישראל מאה שקלים ועכשיו הגיעו ק' זוז אבל הגי' ישינ' ק' שקלים כמ"ש מפרשי' כי ערך ישראל חמשי' שקל בשקל הקודש ושקל הקודש כפול משקלים סתם ולכך נתן ק' שקלים ועיין מ"ש כי ככרות המן משל פרס הי' כבדים ביותר מככרות האמורים במשכן כי בפרס היו ככרות משקל' יותר ולכך נתן בעד כל אחד מאה שקלים והנ' המן הוציא שם רע על בנות ישראל לזנות תחת בעליהן ושקר ענה בם כאשר מנחת עומר מנחת קנאות מעיד והמוציא שם רע ענשו מאה שקלים וא"כ חזר המנין ליו"ד אלפים ככרי כסף ולכך אמר אתי עומר ודחי יו"ד אלפים ככרי כסף דידי והבן כי אתי שפיר ומדויק היטב ובאמת עיקר שמירה בצניעות הנשים וכל כבודה בת מלך פנימה ומאד מאד הזהרתי על צנוע' הנשים לבל ילכו בלבוש אשר נעשה כמנהג הגוים בשרם מגולה והיא בעו"ה למזכרת עון ומכשול ובפרט מבלי להרים קול או להתערב עם אנשים כי אין לך דבר הגורם רעה לנפשו וגופו יותר מתערובות אנשים ונשים ואשריכם ישראל אשר הבדיל ה' אתכם לו לעם ובפרט בימי שמחה וימי פורים השותים במזרקי יין צריך שמירה ביותר כי הרבה קלות ראש גורם היין והשמחה והוללת ובמדרש נאמר אמר הקב"ה בית המקדש חרב ורשע זה אחשורוש עושה מרזיחים וגם ושתי עשתה משתה חייך שאני נוטל נקמתי מושתי וכו' ולהבין זה נראה די"ל במ"ש פוקד עון אבות על שלשים ועל רבעים וימהר משה ויקוד ארצה כי נתיירא שלא יאמר על חמשה והקשו מה יראה יש כאן הלא זו מחסד ה' כמ"ש כי המשא הכבד לאחד יותר קל לשנים ולרב טובו מחלקו לחלקים ארבע ואם יחלקו לחלקים חמשה יותר נקל לנשוא אותו ויהי' טובו יותר גדול ומה זה שמיהר להשתחוות וכבר ישבתי זה באופנים רבים ואופן אחד הנאות לענינינו הוא דידוע מ"ש בגמרא ויפקוד ה' עלינו הרעה כי צדיק הוא צדקה עשה הקב"ה שהקדים לגלות שתי שנים קודם ונושנתם דאז היו ח"ו משוקעים בטומאה ולא הי' ח"ו תקוה להם כלל והנה כל חרבן בית המקדש נאמר במלכים וד"ה בשביל חטאת מנשה ופוקד עון אבות על רבעים לכך האריך הקב"ה זה אחר זה והיה אמון יאשיהו צדקיהו ואחיו יהויכין והי' גלות ישראל כי אין מאריך יותר מארבע דורות אבל אלו מדותיו של הקב"ה להאריך אפו על חמשה דורות אם כן הי' הגלות מתאחר עד בנו של יהויכין או צדקיהו א"כ הי' הבית עומד יותר והי' ח"ו כמנין ונושנתם ומרה ח"ו הי' באחריתו ולכך מיהר משה והשתחו' כי ראה גם ראה חרבן הבית וסיבתו וענינו כמאמרו ונושנתם ומאז בעון עגל נולד סיבה לחרבן בית ואתי שפיר. והנה כבר מבואר כי בלשאצר ואחשורוש כל ענינם הי' שחשבו כי מגלות יהויקים התחיל החרבן ומאז יש למנות השבעים שנים ונראה כי הם חשבו כי מה שנאמר על רבעים היינו נפש החוטאת בכלל מנין וא"כ כשתחשוב מנשה אמון יאשיהו יהויקים נשלמו ד' דורות וא"כ חשבו הקב"ה אין מאריך אף יותר מבלי ספק שאז מתחיל החרבן והגלות ואם כן אף מנין שבעים יתחיל ממנו ולכך כשראה שעברו עשה משתה והנ' לפי זה דהחוטא בכלל חשיב נ"נ אויל מרודך בלשאצר ושתי הרי כאן ארבעה דורות וראוי להעביר עליה כוס פורענות וזה מאמר המדרש בית המקדש חרב ואתה עושה מרזיחין וגם ושתי מלכה והיינו משום דתשמח שעברו שבעים שנה וא"כ ע"כ דהחוטא בכלל א"כ אף ושתי בכלל עונש ולכך יצא הקצף והדין על ושתי כי מדה זו שלשים ורבעים נוהג אף בגוים כי ארך אפים לצדיקים ולרשעים כדכתיב ודור רביעי ישובו הנה כי לא שלם עון אמורי וא"ש ומזה נלמוד כמה עלינו למעט בשמחה בזכרנו בחרבן בית המקדש וגלות ישראל כעדר הנפוץ ואילים לא מצאו מרעה ואין לנו כהן מורה לא אפוד ותומים וארון ה' במה נשמח וכבר אמר המקונן לא אשמח עוד בפור עד יבואו ימי פורייך וכל השמחה שיהי' לנו הכל לשמח' מצות וחדוה בהנס כי לא עזב ה' עמו ונחלתו לא יעזוב ועיקר כי הוא היום קבלת התורה כי קיימו וקבלו התורה ברצון מה שהי' מקדם באונס וזה הוא שהקב"ה עושה הכל מדה כנגד מדה דכתיב במגיל' ויהיו נקראים מלמד שנקראים מעצמן ופי' המפרשים דזהו קודם וימצא כתוב כי מתחלה לא היה נכתב כלל ונקראים מעצמן שלא מתוך הכתב ואח"כ בא גבריאל וכתבו ולכך כתב ראשון ויהיו נקראים קודם וימצא כתוב דאל"כ הל"ל להיפוך ונראה כי התוס' כתבו הא דמודעא רבה לאורייתא הכל בתורה שבע"פ כי תורה שבכתב קבלו ברצון ואמרו נעשה ונשמע ולפי זה מה דהוצרכו לקבל בימי אחשורוש היה לתורה שבע"פ וא"כ שילם הקב"ה מדה כנגד מדה כי הם קבלו התורה שבע"פ מה שלא ניתן ליכתוב אף מתוך ספר זכרונות היו נקראים מה שלא בא בכתב כלל וכלל ונקרא בע"פ והיא מדה כנגד מדה וישרים דרכי ה' אך זולת פירוש מפרשים נראה דלכך היו נקראים כי מה שגבריאל כתבו ולא אחר הוא דהא אמרינן אין מלאכי השרת מכירין בלשון ארמאי זולת גבריאל שמבין בשבעים לשון ואם כן כאן היה צריך לכתוב לשון פרסי שיבינו אחשורוש ולכך לא היה יכול לכתוב אותו זולת גבריאל. והנה בהא דכתב בלשאצר דלא כהלין כתבא למקרי ויש שני דעות בגמרא דסנהדרין דף כ"ב י"א דהי' כתוב בלשון נוטריקין או א"ת ב"ש וי"א דהי' כתוב בלשון ארמאי מנא מנא תקל ופרסין רק שהי' כתוב בכתב אשורית ולא היה נהוג אז ולכך לא היה יכול לקרותו רק דניאל והקשו המפרשים למה באמת נכתב בכתב אשורית ולשון ארמאי ולא נכתב גם כן בכתב ארמית ואי להגדיל דניאל הא בלא"ה הי' חשוב ותירצו דאין מלאכים אפילו גבריאל אף שמדבר בכל לשון אבל הכתב אין כותבין רק אשורית שיש בו קדושה כי כל אות מרומז בתגין וקוים על שם הוי"ה ברוך הוא ולפי זה אף שבא גבריאל וכתבו ענין מרדכי בלשון ארמאי או פרס מכל מקום הכתב אי אפשר לכתוב רק אשורית ואיך היה אפשר לעבדי המלך אחשורוש לקרות אשר לא מבני ישראל המה ולכך קאמר הגמרא שהיו נקראים מעצמן ובאמת לא קראוהו כלל להיותם בלתי מכיר הכתב ומזה דייק הגמרא שגבריאל כתבו כי אלו היה נכתב מבני אדם היה נכתב בלשון וכתב הניתן לקרות למשרתי מלך א"כ לא היה הנס לקרות מעצמו וכל המעוטי בניסא ממעטינן ואתי שפיר חזו וראו כמה יקר ושבח לאדם העושה זכות עד שאינו נמחק מעלה ומטה וכמה נפישי זכותי' דמשה רבינו ע"ה אשר צדקתו עם ישראל אף לע"ל אמרינן כשיבא אהרן יבא משה עמם ללמדם תורה כי כל גלות תלוי בשכחת התורה וכל זמן שאין התורה נזכרת על בורי' א"א להיות גאולה שלמה ולכך לע"ל שיהיו נזכרים הנשכחות יהי' גאולה שלמה ואז ימחה שמו של עמלק וזה הוא רמז זכרון בספר כי מחה אמחה זכר עמלק והיינו כשיהי' זכרון בספר שלא יהי' נשכח ממה שנאמר בספר ואז יהי' נמחה זכר עמלק אך איך אפשר לדעת הנשכחות הא לאמרו בשמים א"א דכתיב אלה המצות ולכן לע"ל יבא משה והוא יגיד כל הנשכחות ואז יהי' גאולה שלימה והנה ידוע כי המן היה לו יו"ד פעמים יו"ד בנים כנגד יו"ד כחות הטומאה וכל י' בנים מורים על אחד מכחות הטומאה וידוע י' כחות הטומאה כנגד י' קדושות כמו ששנינו בריש כלים י' קדושות מה הם ואם כן שי' בני המן נהרגו וי' נתלו לא בטלו כי אם שני כחות הטומאה ולעומת זה לא זכו רק לשני קדושות מי' קדושות אבל באמת לא היו צריכים כי י' קדושות הם קדושה ראשונה קדושת א"י וקדושה שניה קדושת כרכים המוקפים חומה מימות יהושע בן נון וח' קדושות הנשארים הם קדושת ירושלים והר בית וחיל ועזרה והיכל וקדשי קדשים ע"ש וידוע מ"ש הרמב"ם כי כל אלו קדושות לא בטלו בגלות ראשון ולא היו צריכין לקדש חוץ קדושת ארץ ישראל וקדושת כרכים הנ"ל בטלו והוצרכו עזרא לקדש שני' ואם כן אף שני כחות הטומא' בטלו ויותר כבר היה קדושתן מימי בית ראשון והנה ביום י"ג נהרגו י' בנים ותיכף זכו לקדושה ראשונה ביום שלאחריו ולכך הפרזים עושים י"ד אבל קדושת כרכים לא זכו בו ביום אמנם ביום י"ד שנתלו שארי י' בנים א"כ אף לקדושת שני' שהיא קדוש' כרכין לכך זכו בט"ו לקדושה ההוא ולכך קורין הם בט"ו ומזה תבין למה דוקא כרכים המוקפים מימות יהושע בן נון קורין בט"ו ועיקר היה בשביל א"י כמ"ש הירושלמי לחלוק כבוד לא"י כי בהכרת רשעים זכו לקדושת א"י ולכך קורין מוקפין מיב"ן שלהם קדושה יתירה וקדושה שני' כמ"ש ולא זכו אליה רק לאחר שנתלו בי"ד והבן כמה עמקו ענינים הללו:
<b>והנה</b> אסתר ומרדכי כל מגמותם היה בשביל ישראל כמ"ש נפשי בשאלתי ועמי בבקשתי והוא כמ"ש דוד אחת שאלתי מאת ה' אותה אבקש שבתי בבית ה' כל ימי חיי לחזות בנועם ה' ולבקר בהיכלו ויש להבין כפל הדברים מה שאלתי ומה אבקש אבל הענין מה שהוא רע לזמן מה ולא שייך בו נצחי' שייך לשון שאלה כדאמרי' בגמרא דשבת ריש פרק שואל שאלה דלאו לזמן מרובה קרוי שאלה אבל מה שהוא לדבר תמידי שייך בקשה וזהו מאמר אחת שאלתי הוא לשון שאלה לזמן מה ממנה יסתעף שאותה אבקש לנצחי והוא שבתי בבית ה' כל ימי חיי והוא שאלה לזמן מה אין בו נצחי כי מעט הם ימי אדם על פני האדמה אבל מזה יסתעף הבקשה שאזכה ע"י כן לחזות בנועם ה' וזה הוא נצחי וכן ענין אסתר שאמרה על נפשה שהוא רק שלא תמות עכשיו ועכ"פ סופה למות רק שלא תמות מהר קודם זמן הוא רק שאלה לזמן אבל שלא יעשו כליי' ח"ו באומה ישראלית הוא נצחי כי דור הולך ודור בא ולעולם עומדת וישראל אינם כלים לעולם ולכך אמרה עמי בבקשתי וכן הדבר אצלינו שראוי לראות הכל לא לטובתינו רק שיהי' לטובת ישראל וביחוד בעניני נצחי כי מה אדם על הארץ ימיו חרוצים ושבעים שנה ימיו ולכך הי' בין אגרות המן שנכתבו בי"ג בניסן ואגרות מרדכי להשיב אגרותיו בכ"ג בסיון שבעים יום כמ"ש במדרש וכבר תמהו למה איחרו מרדכי ואסתר בהצלת ישראל לבטל דת של כליה משך זמן רב ומי יודע אם לעת כזאת ימצאו חן בעיני המלך והפכפך היה אבל אמרו גדול הסרת טבעת וכו' כמש"ל כי בזה שהיו כל יום מעותדים למיתה היו שבים בכל לב ובכל יום היו נחשבים כמתים זה היה מכפר בעבור עונם וכבר נודע כי הקב"ה מצרף יום לשנה כדחזינן במדבר במדה רעה וכ"ש במדה טובה וכן אמר הקב"ה ליחזקאל שכב על צד ימינך וכו' ושא עון בית ישראל יום לשנה ומספר ימי איש שבעים שנה וביקש מרדכי שיהיו ישראל בתכלית התשובה ויהיו כל יום מוסרים נפשם להריגה היו השבעים יום שיחשב יום לשנה והרי מתוקן כל ימי שנותם ולכך איחר בין אגרת לאגרת שבעים ימים שהיא המכוון כמ"ש:
<b>ואמת</b> כי עוד טעם יש כי בספר מנות הלוי הביא בשם רוקח ומדרש כי אחר הדברים האלה גדל המלך את המן וכו' כי כל גדולתו של המן לא התמיד רק שבעים יום מרומז כי כן ימי המלך כ"ן בגימ' שבעים ובזה תבין המן איש צר ואויב איך המתין עד י"ג בניסן ליתן דת להשמידם ולא בא תיכף אל המלך כאשר מרדכי לא יכרע ובפרט כי אחשורוש היה בעל התל וכו' אבל כבר נודע במ"ש בנימוסי הכשדי ושאר כותבי נמוסי ארץ בבל ופרס כי כל זמן שאין משנה למלך מתנהג בממשלתו שבעים יום אין לו תוקף כ"כ ואין משמעתו נשמעת ויש ביד השרים להתריס עליו נגד המלך ולומר שאין ראוי לכך וכדומה מהטענות אבל אם יתמיד שבעים יום הרי אח"כ ממשלתו נכונה בידו ולכך המן לא היה בידו לצוות כ"כ עד תשלום שבעים יום ואז באמת לא איחר ליתן הדת כמבוקשו ולזה נתכוין הקלורי בפיוטו של פ' זכור שכתוב תכלית שבעים נתלה על חמשים והמפרש דחק דקאי על יין עיין שם והדברים פשוטים כי תכלית שבעים יום לתוקף ממשלתו והממשלה נכונה בידו נתלה על חמשים ולפני שבר גאון ולכך אף מרדכי לא יכול להשיב אגרת המן עד שהי' מתמיד בממשלתו שבעים יום ואז היה יכול לכתוב על היהודי' כטוב בעיניו ונחתם בטבעת המלך ואתי שפיר והנה באמת כמה לאד' להזהר מלהתגאה בממשלתו כי רוב פעמים הגדול' לאדם לוכד לו לכד וביחוד צריך אדם להזהר לבל יעשה תחבולות של רמי' לצוד חבירו כי זה הוא על הרוב לו לעצמו לפח ולמוקש. ראו כמה עמקו מחשבת המן שיעץ וחדש הדת שלא יהי' רשאי שום אדם לכנוס למלך אם לא יהי' נקרא על פומי' דהמן כמו שכתוב בתרגום שני להדיא והנכנס יומת והי' עצה עמוקה שלא תוכל אסתר ומכ"ש מרדכי לכנוס למלך לבקש דבר כי ידע המן שאסתר נתגדל בבית מרדכי כמש"ל כי חשדוהו שהוא מנאף עמה ולא ידע כי היא אשתו באמת אבל זה הוא הי' מהצל' העיקרית כי יש להבין במה שאמרה אסתר כי נמכרנו אני ועמי להשמיד להרוג וכו' ואלו לעבדים ולשפחות נמכרנו החרשתי כי אין הצר שוה בנזק המלך ויש להבין מה טעם יש שהחרישה במכירה לעבדים ולשפחות הואיל ואין הצר שוה וכו':
<b>ובדרך</b> דרש אמרתי להיות כי אמרו במדרש אין הצר שוה אומה שלמה בכמה נמכרת בעשרת אלפים ככר כסף ארנונית שלהם עולה יותר אבל אנן קימ"ל אין אונאה לעבדים אבל התוספת העלו בסנהדרין וכן הר"ן דעבדים אין להם אונאה דאתקשו לקרקעות אבל בני חורין לא הקשו וזה הוא מאמרה כי ודאי איך יתכן שמלך יחזור בו ממכירתו רק היא צווחה מקח טעות ואין הצר שוה לכך אמרה אלו לעבדים ולשפחות נמכרנו החרשתי כי אין אונאה לעבדים דאתקשו לקרקעות אבל עכשיו דלא נמכרנו לעבדים ובני חורין לא הוקשו לעבדים ויש להם אונאה ומכירה בטל ואין הצר שוה בנזק המלך זה הוא מה שי"ל בדרך דרש אבל הדרך פשוט הוא דבמגלה דף ט"ז אמרינן אין שוה וכו' אקני בה בושתי וקטל' השתא אקני בדידי ומבעי לקטלי ופירש"י אין שוה אין משגיח ולא איכפת לי' בנזק ויש להבין מה זאת לנתינת טעם ואלו לעבדים ולשפחות וכו' ועוד איך פתחה היא אסתר פה לשוטה הזה שונא ישראל פן יאמר שיהיו נמכרים לעבדים ולשפחות כמאמר אסתר דבזה תחריש אבל הענין דיש כאן קושי' אסתר שכל ו' שנים שהית' נשואה לאחשורוש תמיד אמרה שהית' אסופי משוק והי' מרדכי מכניס אותה לבית והי' לה אומן ולא נודע לה מאיזה עם היא אם כן עכשיו שתרצה לבטל גזירת המן ואחשורוש תאמר שהיא יהודית וכי כזבה באמרה שלא נודע לה עמה הלא לא יאמינו לה ויאמרו הוא מתחבולות לאהבת מרדכי שגדלה כאב ולכך אמרה שהיא יהודית והכל שקר ולדברה הראשונים אנו מאמינים ומה המופת שתתן אסתר לדבריה שהיא יהודית ולא מפי' אנו חיי' ולכך אסתר שביקשה לברר דבריה במופת אמרה אם לעבדים ולשפחות נמכרנו החרשתי כי זה הוא כלל עור בעד עור וכל אשר לו יתן בעד נפשו אם אדם נדון למות יחפש בכל יכלתו אם אפשר להשתדל שיהי' עבד לעולם אפס נפשו שמור וזה הוא שנכנסה אסתר לאחשורוש ולא נקראת בשם המלך היה כפתע בינה ובין המות כי היה בנס שנמשך עליה חוט של חסד ולולי כך היתה נהרגה כמבואר בתרגום ובמדרש ואם כן מי הוא זה בשביל שלא יהי' עבד ימסור עצמו למיתה הלא נבחר להיות עבד משיכניס עצמו למיתה וזה הוא אמרה אלו לעבדים וכו' החרשתי כי איך אמסור נפשי למיתה אבל בשביל שנמכרתי להשמיד ולמות אם כן לית לי הפסד וסוף למות מה לי היום ומה לי מחר ולכך נכנסתי וזה הוא היה מופת גם כן שהיא באמת יהודית ועליהם נגזרה גזירת כלי' מהמן דאל"כ בשביל אהבת מרדכי לא תכניס עצמה למית' לכנוס שלא ברשות ולהתיר עצמה למיתה כולי האי אין מגיע אהבת רעים אהובים ועד לנפש יאהבו אבל המות יפריד בינינו וזה הוא ראיה שבאמת אני יהודית וזה אמרה אלו לעבדים ולשפחות נמכרנו החרשתי מבלי להכניס עצמי לסכנה איך אכניס עצמי למות על ריב לא לי בשביל אהבת מרדכי רק זה ידוע שכל הדת הי' שלא לכנוס בלי קריאה הוא משום המן וכמ"ש התרגום ואם יאמר המן שהרשוהו אין לה משפט מות לפי זה א"כ עדיין יש פתחון פה על דבריה הנ"ל שבטחה שלא תמות כי המן יחוס לבל יהי' אשת המלך אשר אהבו כנפשה למיתה ונסתר דבריה הנ"ל ועל זה אמרה אין הצר שוה בנזק כפירוש רש"י אין משגיח בכך כמו שלא השגיח בהריגת ושתי וא"כ זה קנה רצוץ לסמוך עליו והמופת מבואר ואתי שפיר ולכך אחרי דברים האלה וכו' הוא מתוקף של הנס כי ע"י כן שנעשה שכל איש ואשה אשר יבא אל המלך מבלי קרוא אחת דתו להמית בזו נתאמתו דברי אסתר היותה יהודי' ולולי זאת לא היה מאמין לה אחשורוש כלל ולכן זה בכלל נס וראו כמה תחבולות אדם בא לרוע ואשרי איש שלבבו תמים ולא הולך אחר תחבולות ומזימות ובוטח בה' חסד יסובבנו ובא לציון גואל במהרה בימינו אמן:
<b>סליק</b> <b>חלק</b> <b>ראשון</b>
<b>תם</b> <b>ונשלם</b> <b>שבח</b> <b>לאל</b> <b>בורא</b> <b>עולם</b><b>:</b>